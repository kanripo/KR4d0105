# -*- mode: mandoku-view; -*-
#+TITLE: 濟北晁先生雞肋集
#+DATE: 2015-09-11 10:03:39.435915
#+PROPERTY: ID KR4d0105
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 69
#+PROPERTY: FILE SB04n0551-069雞肋集-卷第六十九.
<pb:KR4d0105_SBCK_069-1a>¶
濟北晁先生雞肋集目録¶
　第六十九卷¶
　　釋氏讚疏¶
　　　觀世音菩薩摩訶薩像讚¶
　　　猪齒臼化佛讚(幷序)¶
　　　陳氏繡觀音舍利讚¶
　　　畫入定僧讚¶
　　　佛鑑大師語録序¶
　　　跋戒公疏後¶
<pb:KR4d0105_SBCK_069-1b>¶
　　　荅揩老别紙¶
　　　無名庵銘(爲居士/劉範作)¶
　　　脱黏庵銘(爲陳元/老作)¶
　　　夢齋銘(爲曇秀/師作)¶
　　　東皋子宴坐内誦文¶
濟北晁先生雞肋集目録(終)¶
<pb:KR4d0105_SBCK_069-2a>¶
濟北晁先生雞肋集巻第六十九¶
　釋氏贊疏¶
　　觀世音菩薩摩訶薩像贊¶
阿𨙻婆婁吉底輸我觀世音本名號菩薩㫺自禮¶
佛足憶念無數恒沙時有佛出號觀世音教我從¶
聞&KR0736;修入無有一機非耳悟是故名為觀世音菩¶
薩椉彼佛威神與彼佛慧正齊等從聞入流初亾¶
所所入既寂相不生聞所聞盡覺亦無忽然超越¶
世出世獲大圓明二殊勝三十二應度衆生我一¶
<pb:KR4d0105_SBCK_069-2b>¶
名號與衆多恒沙諸佛等無異一首三首至百首¶
八萬四千爍迦羅二臂四臂目亦然惟無心能通¶
一切說一一呪一字義其音遍滿十方空悉知罪¶
性無從來是故名為施無畏諸大菩薩阿羅漢亦¶
各自說初悟門文殊師利普宣揚讚觀世音為第¶
一旋機反聞聞自性是佛一路湼槃門方便堪以¶
教阿難是故我今頭面禮弟子補之歷千劫循聲¶
流轉得飄零人天鬼獄無不攖乃今日逢甚㴱法¶
種微善根如芥許因緣㑹遇聞此言然我不斷三¶
<pb:KR4d0105_SBCK_069-3a>¶
業根云何得取無學證涕淚悲泣作是語大悲灌¶
頂開我頑我亦常得二殊祥一耳所聞一夢覩我¶
今日復為衆説稽首菩薩在世間有海傍士族姓¶
賀三世妙繢莊嚴相一貧女髽提魚笱晨朝過戸¶
言善哉汝善畫此觀世音見觀世音能識不若士¶
不悦因誶語汝安能識觀世音髽女忽化白衣僊¶
彼魚笱成百花筥&KR0787;然稱歎欲作禮菩薩與女恍¶
皆亾此但衣食為善縁而已獲是感應力於今十¶
方普供養稽首賀氏觀世音又復我㫺居河壖有¶
<pb:KR4d0105_SBCK_069-3b>¶
大比丘號覺海我從覺海求見性教我自問還自¶
譍我縁㝛障未能證於覺海言不悟入繫心成勞¶
勞發瞖悲魔入腑悲作狂夢觀世音竒特容而左¶
手端起猛焰於猛焰中有佛首滿月嚴淨而憂嚬¶
我時覺已自&KR0736;惟將菩薩慈加護我無明毒火燒¶
佛性無嚬佛性佛無嚬爾時便得心清涼悲狂頓¶
消諸惱息未成念佛三昧果而已獲是境界祥於¶
今我在行住間稽首菩薩不&KR0736;議我今為衆説是¶
事聴者同我增善根亦復隨順文殊言讚聞&KR0736;修¶
<pb:KR4d0105_SBCK_069-4a>¶
為第一令汝離苦得解脱是經所說非我言未信¶
與信皆信持無子能背父母者弟子補之夙供養¶
與具信士弟子諶從佛方便作此縁或以文字或¶
財施妙甘棠林它山質以佛力故成旃檀刻此無¶
相慈威容觸光遇影成休復願補之諶先父母椉¶
此願力勝因縁在天修羅人非人乃至一切受生¶
處常聞菩薩救苦誓如海潮音震三千此音歷耳¶
報無邊於眠&KR1368;中而大覺願補之諶先父母椉此¶
願力勝因縁過去未來及現前所作諸因對復苦¶
<pb:KR4d0105_SBCK_069-4b>¶
譬蠶作繭龜藏六不知懺悔無脫時聞無畏施自¶
了知如劫波巾六結解願補之諶先父母亦復隨¶
順文殊言從觀世音耳門修決定入此三摩地願¶
我此一報身盡亦得椉是勝因縁生菩薩處為衆¶
生復得見我先父母以身力命報父母如虚空盡¶
無有時斷身口意不善根如維摩詰真懺悔汰除¶
砂質求佳饌心清浄故佛現前如缾撲落水散時¶
十方一切俱消殞普願幽顯諸大衆信與未信同¶
一音竆娑婆界稱南無如菩薩音震天地¶
<pb:KR4d0105_SBCK_069-5a>¶
　　豬齒臼化佛贊(幷序)¶
豬齒臼化佛者崇寧二年三月一日衛州獲喜縣¶
民職氏殺豬祭神而民劉氏獵犬得其棄首骨銜¶
之狺狺四日不食民使其子析之其左牡齒臼中¶
得肉如拇色酣酣由醉玉諦視之如來像也髻有¶
珠如粟瞑目跏趺瞳子隱然莊嚴畢具觀者萬人¶
補之從弟新鄉令載之目覩其事記于石以示補¶
之補之聳然曰佛菩薩誓救苦衆生菩薩至不愛¶
頭目髓腦度人畜鬼出無量苦而具縛凡夫以利¶
<pb:KR4d0105_SBCK_069-5b>¶
養故殺害不已俱入劇苦大火坑中號呼恐怖過¶
又不改佛菩薩動於威神爲警此輩因懼生信令¶
諸闡提隳彌戾車於沸鑊湯蓮花涌出是佛菩薩¶
心欲此事流布十方諸惡衆生有芥子許過去善¶
根皆大恐怖戒悔殺害普作回向諸佛現前不覺¶
心喜身躍復作是言從不可説劫民有齒牙知相¶
食故無日不殺&KR1176;大地草萬死萬生而佛哀愍故¶
動於希竒如優鉢曇花時一現耳夫以不可説劫¶
無日不殺萬死萬生之中而佛之威神纔得一現¶
<pb:KR4d0105_SBCK_069-6a>¶
而乃獨動於職氏之豬與劉氏之犬現已應傳而¶
若覩若不覩若信若不信至千萬人夫於千萬人¶
中而我兄弟兩人者又獨得而記且贊之則凡職¶
氏與所祭若神所使若屠所殺若豬與劉氏所銜¶
若犬所析若子與記者吾弟贊者補之於過去世¶
是一段事本末輕重皆有因縁惟有佛眼悉知悉¶
見次第顯出終始圓成令四天下與未來世因此¶
希竒與此文字辯意不殺決定自知如利寳刀斷¶
多羅木意已斷故業不復萌無始怨仇俱為眷屬¶
<pb:KR4d0105_SBCK_069-6b>¶
¶
&KR1176;是增長㴱般若因一切諸佛之所護念豈不勝¶
哉豈不大哉三年七月二十七日初夜援筆為贊¶
頃刻而成若佛力助文不加㸃云¶
　　吾觀鳥獸　諸食肉形　鉤吻鋸牙¶
　　𢡖劇羅刹　如是一類　是彊非彊¶
　　業力所驅　啖彼養已　是遭食者¶
　　死已能生　反誅其償　如汝啖我¶
　　版築上下　無有盡時　此業甚㴱¶
　　佛所不度　牛馬草食　口方齒平¶
<pb:KR4d0105_SBCK_069-7a>¶
　　業淺昜超　無對復苦　人非牛馬¶
　　齊貝瓠犀　食榖果蔬　形善應爾¶
　　云何不若　牛馬異生　無凶吻牙¶
　　而作鋒刃　鷹虎受報　形凶則然¶
　　人形佛形　而𢡖鷹虎　故死受報¶
　　甚於馬牛　我誦此言　普勸横目¶
　　血入牙故　殺生不休　至人無心¶
　　同仁一視　視人如我　視豬如人¶
　　人自不知　是豬何等　或其前世¶
<pb:KR4d0105_SBCK_069-7b>¶
　　諸眷屬因　云何無明　日殺眷屬¶
　　刺心取血　血大壑流　揚湯燖毛¶
　　毛須彌聚　死者不捨　萬豬常隨¶
　　汝莫鼓刀　謂豬賤畜　是熱血裏¶
　　有丈六身　南無佛陀　南無僧佉¶
　　我不敢殺　諸佛現前　一切衆生¶
　　若飛若走　若潛若穴　小大妍媸¶
　　其血肉中　各具一佛　云何見佛¶
　　而欲鼔刀　汝欲殺豬　應作是念¶
<pb:KR4d0105_SBCK_069-8a>¶
　　𦋺賓國主　殺尊者時　未及捨刀¶
　　臂已墯落　白乳涌出　六種震驚¶
　　亦如此豬　腦破佛出　佛不在外¶
　　佛不在中　佛不在空　佛不在色¶
　　是豬不死　彼佛儼然　世分别心¶
　　自説人貴　謂羊豕業　本以供人¶
　　彼以業來　我何故受　受則羊豕¶
　　業㱕我身　往有大豬　生不啖穢¶
　　食薄荷草　度羣業豬　菩薩威神¶
<pb:KR4d0105_SBCK_069-8b>¶
　　示入異類　汝自肉眼　何&KR1176;識豬¶
　　藏汝之刀　莫加豬首　驚齒臼内¶
　　跏趺坐人　稽首世尊　在我齒臼¶
　　我不敢慢　無豬無人　惟願現前¶
　　諸見聞者　如菩薩誓　念念勿疑¶
　　以此勝因　普薦三世　父母師長¶
　　若冤若親　化柔軟心　去毒害意¶
　　捨熱血汁　獲甘露漿　苦海悉乾¶
　　同一安隱¶
<pb:KR4d0105_SBCK_069-9a>¶
　　陳氏繡觀世舍利讚¶
信為道元功徳母　大方廣佛華嚴義¶
&KR1176;堅固信生萬法　維舍利子名堅固¶
心無心中植此信　如地含種雨即生¶
地猶有形種有差　薑不為芋芋不薤¶
然以此兩一味故　無種種性一味生¶
况此無生法無差　從無盡藏來無自¶
或求不得不求得　得與不得不自知¶
是名不壞金剛幢　佛與衆生具此勝¶
<pb:KR4d0105_SBCK_069-9b>¶
我今稽首先讚佛　佛神耀力以無心¶
黙良久頃按指時　海印生光地金色¶
是光與色為實幻　謂實非有幻非無¶
以佛神力光色呈　是光色從佛心出¶
我今神力與佛等　如鼔不擊終不鳴¶
衆生身具一觀音　各現其身而説法¶
觀音常不離汝眼　而汝眼不見觀音¶
旃檀繡畫與紫金　無是觀音無非者¶
誰能信此不二義　當執緘縷如虚空¶
<pb:KR4d0105_SBCK_069-10a>¶
是堅固作海無邊　舍利生如海泡涌¶
非觀音力非爾力　如旱氣透雨自滂¶
或説菩薩妙吉祥　欲信衆生未信者¶
惟衆生以未信故　舍利從此不復生¶
闡提魁膾酒血林　是堅固子血中滿¶
投刀捨業拭面目　如熱病汗濈濈生¶
或説闡提身所無　是波旬説非佛説¶
我觀陳氏此殊勝　非出家女和合僧¶
一念圓成三業空　十方菩薩爲巳伴¶
<pb:KR4d0105_SBCK_069-10b>¶
¶
雲中金毛希有事　佛説作解受羣邪¶
常樂我浄亦佛言　決定義中無決定¶
我今頂禮菩薩足　善護念此陳氏慈¶
為衆生作佛因縁　一浮囊濟大海水¶
　　畫入定僧贊¶
開眼見明　名為見外　閉眼見暗¶
名為見内　此二俱離　無諍三昧¶
彼上人者　難於酬對¶
　　佛鑑大師語録序¶
<pb:KR4d0105_SBCK_069-11a>¶
佛以無心通逹一切法而以一音演説之故法法¶
皆心說說皆法半字滿字有離有解有假名字而¶
無一物四句百句千萬億句迺至不可說𨙻&KR1176;他¶
句其字有盡而義無竆始自四十二章西來而佛¶
書遍中國能言之類無以復加如經所說山河大¶
地皆是菩提瞪發勞相譬菩提心為一大鏡而山¶
河大地一切衆生草木根牙之類皆清淨本然中¶
所現物故隨取隨用而其取其用皆不外吾鏡中¶
則其能以無心通達而一音演說字有盡而義無¶
<pb:KR4d0105_SBCK_069-11b>¶
¶
竆能言之類無以加豈不以此哉然佛以無言言¶
故如刀畫水如空中鳥跡過不可尋而昧者欲求¶
畫於水求跡於空故觀一藏教如大海普雨而欲¶
以淺智悉數其滴至不可得則生迷悶於千萬億¶
句計常計斷見中見邊如步屈蟲腳移後躡前終¶
不得捨而曾不知反滴為海則千萬億句畫亡而¶
跡失有大智人菩提達磨具佛知見憫此震旦為¶
敎所縛而來解之最初一語廓然無聖有求心了¶
不可得者即以付之故面壁不立文字而一藏教¶
<pb:KR4d0105_SBCK_069-12a>¶
咸露無餘佛音人音鳥音獸音一切風水百物之¶
音是音皆說是說皆義乃至牆牖棟柱無説亦説¶
隨其根性使各悟入如是解脱無量之衆譬五百¶
比丘各有悟門言人人殊而佛告舍利弗以彼皆¶
正説無揀擇也粤有佛國禪師白公天衣懷公之¶
裔孫法雲秀公之嫡子提祖師印為一切雄而佛¶
鑑大師惟仲又佛國之嫡子始從佛國悟庭柏義¶
即師子吼盡眼色界隨類拈出物物皆金而佛國¶
故不作如是言佛鑑亦不作如是解也或舉庭柏¶
<pb:KR4d0105_SBCK_069-12b>¶
¶
義問者則曰莫謗我師然青青滿前用亦不盡既¶
往金山龍游道塲皇帝數遣使降香學者雲集震¶
于江南㑹補之至金山師傾葢欣然語以家弟無¶
極宰説之宗旨夙契嘗赴初請桃園鼔山亦以補¶
之於道有少分因出門人所集語録求為序引補¶
之聞之㫺佛一時取恒河岸一葉告諸比丘我所¶
覺了一切諸法如大地草木為衆生說者如手中¶
葉佛以為葉葉皆舉累劫不盡故舉一葉使自趣¶
入而縛於教者始葉葉而求之非祖師具佛知見¶
<pb:KR4d0105_SBCK_069-13a>¶
則安能不立一指而盡佛之藴無有餘哉知此則¶
如來祖師無異禪也故因佛鑑語録而伸之¶
　　跋戒公疏後¶
元祐七年翰林東坡先生守揚七月石塔禪師將¶
還山其徒詣府請畱公書其狀後與之曰傳語長¶
老三十日奉謁議去住即以其日從僚屬過師出¶
疏袖間師去而復畱初師欲去甚確衆以為非東¶
坡故不畱也師畱而公去室中塵凝師坐晏然如¶
公未去時也補之不學道不足以知師得道之淺¶
<pb:KR4d0105_SBCK_069-13b>¶
㴱而徒識其貌淵然而靖不可澄撓忘其初不為¶
東坡而去亦忘其終為東坡而畱也姑畱而已矣¶
後九十八日晁補之記¶
　　荅楷老别紙¶
弟子補之黒業鈍根歷劫飄零可憐憫者竊不自¶
意以何因縁年二十許時即知㱕依正法更不生¶
疑而業力牽纒投身世網飲酒食肉作衆不善晚¶
雖懺悔未有脱期曾禮圓通覺海二士嘗䝉接引¶
自不承當今年五十七髮白氣衰㱕仗無所仰聞¶
<pb:KR4d0105_SBCK_069-14a>¶
和尚徳名心生歡喜恐是㝛縁曾獲親近故昨覩¶
了了庵頌不覺便伸偈讚熱鐡入水作種種聲亦¶
不自&KR1176;非敢發露見解求大善知識剖判也伏䝉¶
寄賜荅偈茫然自失如大空中無安腳處既而内¶
省若朽木不可雕和尚豈肯開甘露門也惟願慈¶
悲更加誘誨令浮海盲龜遇木得歇幸甚幸甚補¶
之稽首¶
　　無名庵銘(爲居士劉範作)¶
無空名空在大覺中如海一漚無生滅同大千居¶
<pb:KR4d0105_SBCK_069-14b>¶
空漚體億一是中無庵名庵非實無庵何銘况庵¶
中主曰我不知芭蕉自喻有來畸人亦不自知㪣¶
門試喚&KR1368;裏揚睂¶
　　脱黏庵銘(為陳元老作)¶
鴉鳴不鳴問庵中人是聞不聞聞不聞生不聞聞¶
滅黏不可脱無黏何脱離生滅本十方消隕¶
　　夢齋銘(為曇秀師作)¶
夢中頭落以手捉覺知夢已黙自笑我今無生妄¶
為有如鬼詬口是非我是鹿非鹿何時了請循其¶
<pb:KR4d0105_SBCK_069-15a>¶
本二俱滅我今何為復夢語門闗墯地忽驚覺¶
　　東皋子宴坐内誦文¶
平居宴坐閉目収慮恒作是語汝身今者非男非¶
女非孫非祖無古無今無來無去清淨本然妄生¶
國土被塵染識根乃結聚久不可洗如衣受漬妄¶
有形骸妄有名字是張是李是男是女汝既非此¶
此亦非汝譬如蠔相被石黏住認石為我千劫受¶
苦是義不然吾有一喻譬吾如空被丁釘去住是¶
空非物釘無著處便得脱然離我我所正恁麽時¶
<pb:KR4d0105_SBCK_069-15b>¶
揩眼看取一念相應是涅槃路¶
濟北晁先生雞肋集巻第六十九¶
