# -*- mode: mandoku-view; -*-
#+TITLE: 濟北晁先生雞肋集
#+DATE: 2015-09-11 10:03:37.056476
#+PROPERTY: ID KR4d0105
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0551-020雞肋集-卷第二十.
<pb:KR4d0105_SBCK_020-1a>¶
濟北晁先生雞肋集目錄¶
　第二十卷¶
　　絶句¶
　　　新城塔山對雨二首¶
　　　同桺戒之夜過三學院¶
　　　汴堤𦱤雪懷徑山澄慧道人¶
　　　送李知章下第㱕河北¶
　　　曉發長蘆¶
　　　晚雪示閻仲孺¶
<pb:KR4d0105_SBCK_020-1b>¶
　　　村居即事¶
　　　流民¶
　　　先塋治事㱕¶
　　　陌上花八首¶
　　　外舅杜寺丞永城守水作詩寄呈¶
　　　都門¶
　　　甘雨¶
　　　約李令¶
　　　和胡戢七首¶
<pb:KR4d0105_SBCK_020-2a>¶
　　　坐進庵¶
　　　張傑以龍茶換蘇帖¶
　　　和王拱辰觀梨花二首¶
　　　次韵兩蘇公講筵唱和四首¶
　　　復至凝祥池上¶
　　　題工部文侍郎周翰郭熈平逺二首¶
　　　呈文潜¶
　　　和文潜¶
　　　謝王立之送蠟梅¶
<pb:KR4d0105_SBCK_020-2b>¶
　　　和文潛試院道舊¶
　　　夜聞慎思吟諷¶
　　　赴廣陵邑中三首¶
　　　出城三首¶
　　　&KR0045;州雜詠七首¶
　　　題僧法芝鍾山詩後¶
　　　復和定國惠竹皮枕謔句¶
　　　和荅曾敬之祕書見招能賦堂烹茶之句¶
　　　　二首¶
<pb:KR4d0105_SBCK_020-3a>¶
　　　守蒲過洛思十嵗時侍先君寓居泣涕成¶
　　　　詩二首¶
　　　澠池道中¶
　　　次韵提刑毅父送茶¶
　　　次韵閻仲父病起二首¶
<pb:KR4d0105_SBCK_020-3b>¶
¶
濟北晁先生雞肋集目錄(終)¶
<pb:KR4d0105_SBCK_020-4a>¶
濟北晁先生雞肋集卷第二十¶
　絶句(七言)¶
　　新城塔山對雨二首¶
山外圓天一鏡開山頭雲起似浮埃松吟竹舞水¶
紋亂坐見溪南風雨來¶
竹枝草履步蒼苔山上孤亭四牖開煙雨濛濛溪¶
又急小篷時轉碧灘來¶
　　同桺戒之夜過三學院¶
步月尋溪過佛齋溪邊石蘚溼芒鞵虚窗獨卧聽¶
<pb:KR4d0105_SBCK_020-4b>¶
¶
松竹半夜一山風雨來¶
　　汴堤𦱤雪懷徑山澄慧道人¶
朔風吹雪亂霑襟走馬投村日向沈遙想道人敲¶
石火冷杉寒竹五峯深¶
　　送李知章下弟㱕河北¶
鬭雞擊劎鄴王臺萬古英雄死不埋子去悲歌宜¶
有和露螢白首亦常材¶
　　晚發長蘆¶
舩頭勾曲洪濤外舩尾長蘆白霧中千里山容初¶
<pb:KR4d0105_SBCK_020-5a>¶
上日一江帆影盡椉風¶
　　晚雪示閻仲孺¶
拂檐㸃砌静如沙無限寒林頃刻花明日竆檐深¶
一尺不知何處覓袁家¶
　　村居即事¶
十載京塵化客衣故園榆桺識春㱕深村芳物無¶
由覓蝴蜨雙尋麥隴飛¶
　　流民¶
生涯不復舊桑田瓦釡荆籃止道邊日𦱤榆園拾¶
<pb:KR4d0105_SBCK_020-5b>¶
青莢可憐無數沈郎錢¶
　　先塋治事㱕¶
先人㫺慕栖山樂賤子今懷陟岵悲柏葉初生石¶
牆短况無金帶買豐碑(補之方謀葬先子/家貧未能故及也)¶
　　陌上花八首(事見蘇/先生詩)¶
郊外金輧歩帳隨道邊游女看王妃内官走馬傳¶
書報陌上花開緩緩㱕¶
朝雲𦱤雨山頭宅暖日晴風陌上花絳幕何妨行¶
緩緩送春㱕盡妾還家¶
<pb:KR4d0105_SBCK_020-6a>¶
娘子歌傳樂府悲當年陌上看芳菲曼聲更緩何¶
妨緩莫似東風火急㱕¶
荆王夢罷已春㱕陌上花隨𦱤雨飛却喚江舩人¶
不識杜秋紅淚滿羅衣¶
吳歌白紵怨芳菲腸斷懷王去不㱕陌上如今小¶
花伴山前山後白鷴飛¶
臨安城郭半池臺曽是香塵撲面來不見當時翠¶
輧女今年陌上又花開¶
雲母蠻牋作信來佳人陌上看花回妾行不似東¶
<pb:KR4d0105_SBCK_020-6b>¶
風急為報花須緩緩開¶
陌上偷來為看花饒聲鸎鵡莫夭斜犢車緩緩隨¶
芳草不去桃源阿母家¶
　　外舅杜寺丞永城守水作詩寄呈¶
雪消冰動看通津草長江南岸岸春莫唱龍舟五¶
更曲&KR0045;州楊栁解愁人¶
　　都門¶
飄零何處是生涯瘦馬都門踏落花芳物攪心看¶
不得綈袍遮眼畏風沙¶
<pb:KR4d0105_SBCK_020-7a>¶
　　甘雨¶
晻晻轟轟有物催端如鬼駕北溟來百昌一種得¶
甘雨蛇不耆乾苕卵摧(古語云一蛇耆/乾獨不得甘雨)¶
　　約李令¶
茅檐明月夜蕭蕭殘雪晶熒在栁條獨約城隅閑¶
李令一盃山芋挍離騷¶
　　和胡戢七首¶
達則經綸隠著書㫺人於此孰親疎王通持厎荅¶
揚素汾曲先人有敝廬¶
<pb:KR4d0105_SBCK_020-7b>¶
¶
相逢樽酒未辭深握手盱眙十載心車馬凄凉人¶
夜别出門落月與横參¶
聞說㱕心已浩然蘇門况有子雲&KR1185;廣文不去慙¶
官長繫馬堂階要酒錢¶
住近蘇門有白雲閉闗却埽道逾尊相逢不語忽¶
長嘯今日豈無人姓孫¶
時平未用入山深嵗晚何妨木秀林聞說熊羆叅¶
後椉可容牛下有哀吟¶
千首清詩競夜長眞成蝴蜨為春忙莫教流落人¶
<pb:KR4d0105_SBCK_020-8a>¶
間少䨓電它時下取將¶
少時豪氣恨沈淪繆意詩書可庇民長笑壯年無¶
一事㣲吟只有故人親¶
　　坐進庵¶
海魚水擊三千里決起還須九萬程坐進庵中纔¶
一歩初無行處若爲行¶
　　張傑以龍茶換蘇帖¶
寄茶換字眞佳尚此事人間信亦稀它日封厨失¶
雙牘應隨癡顧畫俱飛¶
<pb:KR4d0105_SBCK_020-8b>¶
¶
　　和王拱辰觀梨花二首¶
海棠十韵詫芬芳慙愧梨花冷似霜賴有樂天春¶
雨句寂寥從此亦馨香¶
壓沙寺裏萬株芳一道清流照雪霜銀闕森森廣¶
寒曉仙人玉仗有天香¶
　　次韵兩蘇公講筵唱和四首¶
白髮㱕聯侍從榮未應江海歎飄零禽魚不與鈞¶
天觀想見羣龍舞洞庭¶
李公素譽壓朝端曾泝龍門鬛未乾雖愧彭宣惟¶
<pb:KR4d0105_SBCK_020-9a>¶
賜食未慙貢禹亦彈冠¶
纘服憂勤未有言諸儒經術侍彤軒九疇咸敘今¶
天錫三畫何人㫺夢吞¶
金玉誰人詠徳音太平無象屬人心日髙初散露¶
門講天上五雲宮殿深¶
　　復至凝祥池上¶
去嵗相㩦此地遊西風垂果奉靈湫春工變化渾¶
無跡紅滿枝條緑滿洲¶
　　題工部文侍郎周翰郭熙平逺二首¶
<pb:KR4d0105_SBCK_020-9b>¶
漁村半落楚江邊林外秋原雨外天誰倚竹樓邀¶
大艑天涯𦱤色已蒼然¶
洞庭木落萬波秋說與南人亦自愁欲指吳松何¶
處是一行征雁海山頭¶
　　呈文潛¶
無計河西尋杜家海棠空詠去年花煩君為謝郭¶
少尹欲買&KR0374;頭迎犢車(郭明遠妓/尤知名)¶
　　和文潛二首¶
阮籍空貪步兵酒陽城猶戀集賢書飽知世事非¶
<pb:KR4d0105_SBCK_020-10a>¶
人力可是因玄更泊如¶
索米彊知當世䇿種芝欲訪隠人書未應只有鄰¶
&KR0022;約投老相看事事如¶
　　謝王立之送蠟梅五首¶
未教落素混冰池且看輕黄綴雪枝越使可因千¶
里致春風元自未曾知¶
恐是凝酥染得黄月中清露滴來香定知何遜牽¶
詩興借與穿簾一㸃光¶
上林初就詔羣臣紫蒂同心各自新誰見小園深¶
<pb:KR4d0105_SBCK_020-10b>¶
¶
雪裏破春一蕚更驚人¶
詩報蠟梅開最先小匲分寄雪中妍水村映竹家¶
家有天漢橋邊絶可憐¶
去年不見蠟梅開准擬新年恰恰來芳菲意淺姿¶
容淡憶得素兒如此梅(立之家/小鬟&KR0680;)¶
　　和文潛試院道舊¶
璧月照歌淮上舫姚花引醉福昌城何如閶闔門¶
西北卧聽秋風枕畔聲¶
　　夜聞慎思吟諷¶
<pb:KR4d0105_SBCK_020-11a>¶
疎林小雨月朧明商頌琅琅半夜聲鄧子弓彊殊¶
未發欲馳桑本犯堅城¶
　　赴廣陵道中三首¶
醉卧符籬太守亭别都絃筦記曾稱淮山楊栁春¶
千里尚有多情憶小勝(南都畱守使雙鬟/勸酒小勝其字也)¶
急鼓鼕鼕下泗州&KR0077;瞻金塔在中流帆開朝日初¶
生處舩轉春山欲盡頭¶
楊桺青青欲哺烏一春風雨暗隋渠落帆未覺&KR0045;¶
州逺已喜淮隂見白魚¶
<pb:KR4d0105_SBCK_020-11b>¶
　　出城三首(視邵伯/埭新堤)¶
桃欲呈紅桺弄陰麥田青已沒鞵深春堤細雨籃¶
輿溼婆餅焦聲在竹林¶
故國龍舟休水調高城雉堞尚雲間蜀岡朝雨如¶
輕霧不見春江草外山¶
堆案文書無了畢竝堤舩舫且縈囘非闗董役年¶
年事自為春郊得得來¶
　　揚州雜詠七首¶
舶商不入古鹽溝疏鑿纔争土一抔未說興圩灌¶
<pb:KR4d0105_SBCK_020-12a>¶
田事且還歌吹舊揚州¶
雷陂新作麥田荒曾說風興沒兩郎誰似當年李¶
刺史春波還引句城塘¶
欲穿九曲通淮子只費春夫數日工但見荷花三¶
十里何須更有大雷宫¶
蜀岡茶味圗經說不貢春芽向十年未惜青青藏¶
馬鬛可能辜負大明泉¶
皁莢村南三里許春江不隔一程遥雙堤鬬起如¶
牛角知是隋家萬里橋¶
<pb:KR4d0105_SBCK_020-12b>¶
¶
龍興寺裏青雲榦后土祠中白雪葩五百年間城¶
郭改空畱鴨脚伴瓊花¶
楊徐僭盜雄圗熾髙呂陵夷霸氣䦨猶有崐岡作¶
龍虎千秋原廟奉衣冠¶
　　題僧法芝鐘山詩後¶
明珠出袖四百琲座有煙霞草木香斷取鐘山擎¶
石掌𨚗知不下淨名床¶
　　復和定國專竹皮枕謔句¶
老來山水興彌深不在長安俠少林它日只為林¶
<pb:KR4d0105_SBCK_020-13a>¶
下計不將錦被作呻吟¶
　　和荅曾敬之秘書見招能賦堂烹茶二首¶
玉泉吟鼎月隳輪姑射風標兩絶塵只欠何郎窗¶
畔雪戎葵爲我作餘春¶
一盌分來百越春玉溪小暑却宜人紅塵它日同¶
囘首能賦堂中偶坐身¶
　　守蒲過洛思十歲時侍先君寓居泣涕成詩¶
　　二首¶
建春門外桺依依迸淚當年綵服嬉竆子更無逢¶
<pb:KR4d0105_SBCK_020-13b>¶
¶
父日匿王空記看河時¶
先君欲築伊川意四十年間萬事非他日一&KR1185;從¶
可卜白頭持此欲安㱕¶
　　澠池道中¶
虎狼敵國易良圖望見将軍要引車不畏秦彊畏¶
廉鬬古來只有藺相如¶
　　次韵提刑毅甫送茶¶
炰羔煑餅漸宜秦愁絶江南一味真健歩逺梅安¶
用插鷓鴣金盞有餘春¶
<pb:KR4d0105_SBCK_020-14a>¶
　　次韵閻仲甫郎中病起二首¶
伏波七十老鍪弧薏苡何曾適病軀髙臥輸公無¶
一事評詩挍画是功夫¶
脫略軒裳陶隱居肘書百巻事寜軀茯苓日長東¶
山澀早晚柴車命僕夫¶
<pb:KR4d0105_SBCK_020-14b>¶
¶
濟北晁先生雞肋集卷第二十¶
