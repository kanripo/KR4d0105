# -*- mode: mandoku-view; -*-
#+TITLE: 濟北晁先生雞肋集
#+DATE: 2015-09-11 10:03:36.600477
#+PROPERTY: ID KR4d0105
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0551-009雞肋集-卷第九.
<pb:KR4d0105_SBCK_009-1a>¶
濟北晁先生雞肋集目錄¶
　第九卷¶
　　古詩¶
　　　和關彥遠秋風吹我衣¶
　　　贈關澮關沼¶
　　　贈王順之歌¶
　　　遊棲巖寺呈提刑學士毅夫兄¶
　　　聽閻子常平戎操¶
　　　同楊希仲吳子進李希孝張景良北關納¶
<pb:KR4d0105_SBCK_009-1b>¶
　　　　凉晩過大安寺¶
　　　同張子望顔伯儀上關納凉¶
　　　開梅山¶
　　　富春行贈范振¶
　　　胡戢秀才効歐陽公集古作琬琰堂¶
　　　和縉雲守關彥遠浮山作¶
　　　試院求李唐臣畫¶
　　　黄河¶
　　　酬李唐臣贈山水短軸　目錄(終)¶
<pb:KR4d0105_SBCK_009-2a>¶
濟北晁先生雞肋集卷第九¶
　古詩¶
　　和關彥遠秋風吹我衣¶
海中羣魚化黄雀林烏移巢避歲惡鄴王城上秋¶
風驚㫺時城中鄴王第只今蔓草無人行但見黄¶
河咆哮奔碣石秋風吹灘起沙礫翩翩動衣裳游¶
子悲故鄉忽憶若耶溪頭采薪鄭巨君南風溪頭¶
曉北風溪頭昬一行作吏此事便廢夢中葉落覺¶
有㱕意㱕歟㱕歟吾黨成斐然君今生二毛我亦¶
<pb:KR4d0105_SBCK_009-2b>¶
非少年胡爲車如雞栖鄴城裏朝風吹馬鬃&KR0448;風¶
吹馬尾與人三歲居如何連屋似千里我則不狂¶
曾謂吾狂不吾知亦何傷安能戶三尺喙家一吭¶
人亦有言人各有志吞若雲夢者八九長劎耿介¶
倚天外有如陳仲舉庭宇亦不治吾乃今知貴不¶
若賤無憂富不若貧無求負日之燠吾重裘芹子¶
之飫吾食牛心戰故臞得道故肥吾封侯匹夫懷¶
璧將誰尤㱕歟㱕歟豈無揚雄宅一區舍前青山¶
木扶疎舍後流水有菰蒲今我不樂日月除尺則¶
<pb:KR4d0105_SBCK_009-3a>¶
不足寸有餘七十二鑽莫能免豫且無所可用乃¶
有百歲樗龔生竟夭天年非吾徒¶
　　贈關澮關沼¶
君不見杜侯㫺爲歌行贈徐侯大兒色清澈小兒¶
氣食牛往有關尹官仕周其人有道其澤流㑹稽¶
竹箭無名久文采關侯二兒秀不然安取關尹後¶
何用黄雀青鷇蓬間飛長觜飽滿短觜飢何用城¶
烏嗷嗷八九雛端坐秦氏桂扶疎淵也詩足興功¶
也禮足立三年不見冠岌岌何用春耕投種歎粟¶
<pb:KR4d0105_SBCK_009-3b>¶
粒功成裘氏九里溼君家㑹稽山頭松樹清江楓¶
乃翁行采薪所願溪上風男兒封侯食肉勳業須¶
少壯勿學乃翁呻吟蕭屑所願在溪上¶
　　贈王順之歌(叔所厚/王為邢和)¶
王郎見若不勝衣眇然儒者未有奇我知王郎有¶
奇處議論濤海拏蛟螭&KR1176;周而來逮五季故事本¶
朝能盡知不惟知之業有用斟酌成敗中無疑我¶
聞㫺時崔浩亦復爾所懷百萬非熊羆人才如此¶
後來少朝廷水鏡區妍媸胡為五十尚塵土長翮¶
<pb:KR4d0105_SBCK_009-4a>¶
似劎猶差池愀然對我數白髮追風逐日無&KR1176;羈¶
三書自薦應不暇五府交辟終何為邢侯胸中有¶
王霸不但遊談漢終賈勇於吾道一臂扶往不畏¶
難憂助寡似聞詩有雲龍期云何計出柏馬下豈¶
非事君難進從古然不然富貴終在天堆金買玉¶
患無玉玉至自駭無因前君不見東秦逐守拙難¶
似木石當前以身抵接淅去齊未敢言退飛過宋¶
聊堪比神形自問還自荅因拙得全方至此少狂¶
干世等畫虵老罷食功同履豨向長畢事漸可涯¶
<pb:KR4d0105_SBCK_009-4b>¶
彭澤棄官從此始山林不著一物隨平生萬卷付¶
羣兒収光牛背看屋壁更不刮膜煩金鎞遭時有¶
用君當起丹青宛轉麒麟裏我行此計無贏輸世¶
事從來奕棊耳¶
　　游栖巖寺呈提刑學士毅夫兄¶
飛樓壓城城跨野黄河逶迤避條華城南鳥道拱¶
髙巖入谷車箱不容馬解鞍初步石苔青細泉鳴¶
遶竹間亭肩輿直上十八折維以采絲雙巨絙我¶
行枉矢復虵蹙三步一呼勞我僕前旌已作鶴穿¶
<pb:KR4d0105_SBCK_009-5a>¶
雲後隊方如蟻縁木千條倒澗淙大壑百丈層冰¶
凍垂&KR1260;無雲而雲蒼翠横無風而風&KR1626;&KR1700;聲崖竆¶
東轉路忽平長楊老柏森成城朱欄碧砌上窈㝠¶
蓮花三峰只對面仙人玉女如相迎却臨北嶺望¶
吾郭萬瓦一垤令人驚孔侯翛然顧我語髙眞之¶
居隔風雨下視人寰如此許此中豈但蠻觸微千¶
古紛爭幾是非我言人處世此見釋氏義人食地¶
上穀足固不離地我今正在阿堵中與君安得生¶
兩翅却憶隋文駕六龍意比姬滿朝河宗當時萬¶
<pb:KR4d0105_SBCK_009-5b>¶
騎畱山麓登臨已巻長江東翠微宫裏亦如此依¶
然古殿對喬松何況山中㩦妓裴御史猶唱當時¶
霜月空與君江南厭山水香罏雙劎俱夢中異鄉¶
同宦對絶景令我不指東飛鴻立戒兵厨釀春酒¶
要看雪盡山花紅不須墮淚似羊守且可騎馬同¶
山公¶
　　聽閻子常平戎操¶
嶧陽之孤桐踣自霹靂斧龍伏之靈林復古斷文¶
横截絲百縷下垂七軫如牛乳上有明星稀可數¶
<pb:KR4d0105_SBCK_009-6a>¶
當軒拂拭待君鼔君心有在君未語仲尼㫺時從¶
師襄頎然一人猶望羊我獨懷之千古長杖䇿不¶
省頤之忘去年河決瘡未補今年赤地無禾黍像¶
龍焚尫亦何取堂上平戎不敢聽且激南風召時¶
雨¶
　　同楊希仲吳子進李希孝張景良北關納凉¶
　　晩過大安寺¶
君不見少陵翁㫺時亦厭在泥滓青鞋布襪翁自¶
喜上關流水入城來青蘋之末風未巳駕言出游¶
<pb:KR4d0105_SBCK_009-6b>¶
我無酒張侯為致尊中㫖可憐築室寗封池下有¶
千房幷萬蕊官曹十九民事聒況乃坐堂環榜捶¶
揚波沐髮安在哉我曹官冷奚不來日長飛鳥困¶
塌翼&KR0027;出仰喙魚張腮南箕不哆少女黙焦暍坐¶
恐昆蟲猜楊君嘗攬轡獨出無把袂古藏大般若¶
中天立華厦同游得吳李張子亦予社登臨物色¶
為我豪長空吹雨來蕭騷原為起伏河出沒霧作¶
吞吐山卑高君不見幕中羣公府曹掾清談接武¶
金閨彥平明趨府罷亭午寧有食頃坐閒燕我曹¶
<pb:KR4d0105_SBCK_009-7a>¶
放意誠崛奇王事鞅掌慙周詩嵇康不堪章服裹¶
此事恐得通人嗤李侯挽我未宜下世間一笑如¶
此寡鄙夫敢慕從事賢少日采薪勤兩肩草玄亦¶
投閣醉者墜不愕安能學丁君髙舉似黄鶴一&KR1185;¶
平生事百壺中慮廓且當俛仰宇宙間子欲觀海¶
須觀瀾所思安在良阻艱李侯有嘉意語若繭緒¶
曵不應開口煩睥睨愛身為物太早計¶
　　同張子望顔伯儀上關納凉¶
高閣無風華屋熱正午四隣還往絶張侯不厭過¶
<pb:KR4d0105_SBCK_009-7b>¶
市煩呼我桺隄鳴躞蹀城如虯背臥逶迤城上戍¶
樓虬白鬐一水貫來㴱宛轉萬家圍去緑參差囂¶
塵塞眼&KR0316;能避未暇解衣聊埽地可憐繫馬著垂¶
楊可憐臺榭對池塘無限芳洲生杜若芙蓉菡萏¶
倚新粧鴛鴦相對鸕鷀舞飛去黄鸝獨無語登槃¶
未用伐蛟鼉苦菜黄瓜亦堪數張侯河目須垂膺¶
齒如明玉嚼寒冰未須坐上白羽扇談言自足驅¶
青蠅司業髙情勿寂莫仲宣從軍良可樂欲看詩¶
句出嵌崆更饒酒量開磅礴廣文顦顇獨何人男¶
<pb:KR4d0105_SBCK_009-8a>¶
兒三十四方身相逢得意吐然諾俸二百錢終不¶
貧野橋傴僂風吹髮徙倚門關臨嵽嵲江湖平日¶
憶蘇侯更詠夕陽明觀闕(落日囘看觀闕明/蘇文子&KR1176;上關詩云)人¶
語喧喧未聽囘木蘭晩放水萍開黄昏下馬天似¶
漆急雨傾屋翻狂雷¶
　　開梅山¶
開梅山梅山開自熙寧之五年其初連峰上叅天¶
巒崖盤&KR2975;閡羣蠻南北之帝鑿混元此山不圯藏¶
雲煙躋攀鳥道出薈蔚下視蛇脊相夤縁相夤縁¶
<pb:KR4d0105_SBCK_009-8b>¶
竆南山南山石室大如屋黄閔之記盤瓠行跡今¶
依然髙辛氏時北有大戎冦國中下令購頭首妻¶
以少女金盈斗遍國無人有畜狗厥初得之病耳¶
婦以盤覆瓠化而走堪嗟吳將軍屈死㹞㹞口帝¶
皇下令萬國同事成違信道不容竟以女妻之狗¶
乃負走逃山中山崖幽絶不復人跡通帝雖悲思¶
㴱往求輒遇雨與風更為獨力之衣短後裾六男¶
六女相㛰姻木皮草實五色文武溪赤髀皆子孫¶
侏離其聲異言語情黠貌癡喜安土自以吾父有¶
<pb:KR4d0105_SBCK_009-9a>¶
功母帝女凌夷夏商間稍稍病侵侮周宣㫺中興¶
方叔幾振旅春秋絶筆逮戰國一負一勝安可數¶
邇來梅山恃險阻黄茅竹箭霪霧雨南人顚踣斃¶
溪弩據關守隘類&KR1305;鼠一夫當其阨萬衆莫能武¶
欲知梅山開誰施神禹斧大使身服儒賓客盈幕¶
府檄傳傜初疑叩馬卒歡舞坦然無障塞土石塡¶
溪渚伊川被髮祭一變卒爲虜今雖關梁通失制¶
後誰禦開梅山開山易防獠難不如㫺人閉玉關¶
　　富春行贈范振¶
<pb:KR4d0105_SBCK_009-9b>¶
錢塘江北百里餘漲沙不復生菰蒲沙田老桑出¶
葉麤江潮打根根半枯八月九月秋風惡風高駕¶
潮晚不落鼔聲鼕鼕櫓咿喔爭湊富春城下泊君¶
家茅屋竝城樓不出山行不記秋越舶吳㠶亦何¶
故今年明年來復去¶
　　胡戢秀才效歐陽公集古作琬琰堂¶
君不見廬陵公徃為學士修書日詔畀千金訪遺¶
逸遺文逸字往往出故都易姓幾兵火量臋鼎腹¶
細詰詘道人岣嶁空有聞丘陵仙鬼事恍惚共和¶
<pb:KR4d0105_SBCK_009-10a>¶
十&KR0540;記亡一嶧山肉在無復骨雲陽八體又瓜剖¶
至使漢童訛尉律世儒詭正何足臧公家安取千¶
軸藏仲尼猶及史之闕有馬借人吾敢忘題籤甲¶
乙潁水陽後來胡君癖膏肓傾家自構琬琰堂摉¶
羅近出補厥亡荒林圯冢見未嘗南觀禹&KR1305;計&KR0261;¶
茫閉門睥睨在一床常恨平生好古家無力騎馬¶
蹊田觀斷刻中郎二字煩走驛率更三日勞野食¶
長年囊褚況易擲兒作摹朱婦遮壁願從胡君丐¶
無有十百數中聊取仂胡君今逸民盱眙不見十¶
<pb:KR4d0105_SBCK_009-10b>¶
五春坐令鈆槧老壯士朝廷豈無憂國人曩時豪¶
氣今誰在㑹面只謀千日醉聽君汗漫馳古先世¶
事無何付蟬蛻¶
　　和縉雲守關彥遠浮山作(刑獄之&KR0351;石色如/在揚州城中提點)¶
(經謂之浮山/鐵其髙可隱圖)¶
廣陵形勝㫺所聞崑岡作軸江為門西來蜀道從¶
萬里伏堆藏阜爭崩奔盤挐蹙踏得江住精鐵一¶
畞巋然存半潛屋牖半出户鼉&KR0027;見背熊羆蹲我¶
行平地是絶頂歎息但以指爪捫誰言一水限南¶
<pb:KR4d0105_SBCK_009-11a>¶
北壅遏勢極逾騰騫不然安得江南之山踴躍出¶
中流浮玉猶&KR0886;崒操權髙視競瓜分島夷索虜何¶
煩述木蘭水調更淒涼延和小語尤倉猝周公卜¶
雒貴坦平亦言有德易以興眞人龍飛狐兔窘御¶
營周壍壓蕪城大明寺中老竹在九曲池上新荷¶
生君胡聞此不數往地中頑礦煩謿評自言家世¶
西湖側慣聞洗土開南屏欲空息壤發幽祕河曲¶
定笑勞精誠君不見珊瑚玲瓏石上吐海底有山¶
&KR0316;可覩¶
<pb:KR4d0105_SBCK_009-11b>¶
　　試院求李唐臣畫¶
有客㩦來白團扇看君畫出翠微峰忽然陂水變¶
隂霧便有松林吹晚風松林陂水靜何極何處歸¶
舟天際識韋侯直榦儻不難杜陵東絹&KR0316;能惜¶
　　黄河¶
黄河齧小吳天漢失&KR0027;鼈靈原潭下藕爛死只有¶
菖蒲不生節白馬橋邊迎送胡冀州斷道無來車¶
新隄築得髙嵽嵲舊隄杵聲未可絶¶
　　酧李唐臣贈山水短軸(君章知賞/李為刑曹杜)¶
<pb:KR4d0105_SBCK_009-12a>¶
大山宮小山霍欲識山髙觀石腳大波為瀾小波¶
為淪欲知水㴱觀水津營丘於此意獨親杜侯所¶
與復有人不見李侯今五載苦向營丘有餘態齊¶
紈如雪吳刀裁小毫束筍縑囊開經營初似雲煙¶
合揮灑忽如風雨來蒼梧泱漭天無日㴱巖老樹¶
洪濤入榛林闇漠猨狖寒苔蘚侵淫螺蚌溼紛紛¶
禽散江干沙有風北來吹蒹葭前洲後渚相隨沒¶
行子漁人㱕徑失李侯此筆良已奇我聞李侯家¶
朔垂跨河而北寧有之曷不南遊觀禹&KR1305;梅梁鏁¶
<pb:KR4d0105_SBCK_009-12b>¶
澀萍滿皮神物變化當若斯元君畫史雖天與我¶
論絶藝無今古張顚草書要劎舞得意可無山水¶
助他日李侯人益慕¶
濟北晁先生雞肋集卷第九¶
