# -*- mode: mandoku-view; -*-
#+TITLE: 濟北晁先生雞肋集
#+DATE: 2015-09-11 10:03:36.892307
#+PROPERTY: ID KR4d0105
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0551-016雞肋集-卷第十六.
<pb:KR4d0105_SBCK_016-1a>¶
濟北晁先生雞肋集目録¶
　第十六卷¶
　　律詩¶
　　　廷賢求賦先春亭¶
　　　送會稽關彦遠罷官河北¶
　　　己酉六月赴上饒之謫醇臣以詩送行次¶
　　　　韵畱别¶
　　　對雪和王仲至¶
　　　春雨呈文潛¶
<pb:KR4d0105_SBCK_016-1b>¶
¶
　　　魚溝懷家¶
　　　次韵金鄉宰韓宗恕寺丞見贈三首¶
　　　出都呈十五叔父¶
　　　贈歐陽成判官¶
　　　次韵蘇注承議天鉢元長老像前拈香¶
　　　次韵王正甫馬陵感事¶
　　　送顔長道客滑道士¶
　　　别關景輝二首¶
　　　送曹子方福建轉運判官二首¶
<pb:KR4d0105_SBCK_016-2a>¶
　　　飲挍理盛居中家次韵二首¶
　　　次韵挍理盛居中上元¶
　　　次韵蘇中丞喜文潛病間¶
　　　鎖試呈同舍三首¶
　　　試院呈文潛用前韵¶
　　　愼思聞家弟无斁㨗解見貽用前韵¶
　　　復用前韵寄題愼思壕塘居¶
　　　呈曹子方¶
　　　泗州王諫議明叟畱飲¶
<pb:KR4d0105_SBCK_016-2b>¶
　　　招縉雲寺彦遠教授曾彦和集平山堂次¶
　　　　彦遠韵¶
　　　陪關彦逺曾彦和集龍興寺詠隋時雙鴨¶
　　　　腳次彦遠韵¶
　　　閻醇老作默齋¶
　　　與曇秀師别垂二十年而後相㑹於金山¶
　　　　作¶
　　　送曇秀師㱕廬山夢齋¶
　　　戊子六月十三日曝書得史院賜筆感懐¶
<pb:KR4d0105_SBCK_016-3a>¶
(時監修丞/相儀公也)¶
<pb:KR4d0105_SBCK_016-3b>¶
¶
濟北晁先生雞肋集目録(終)¶
<pb:KR4d0105_SBCK_016-4a>¶
濟北晁先生雞肋集卷第十六¶
　律詩(七言)¶
　　廷賢求賦先春亭¶
築圃名亭盡可人東皋百卉故先春丘原滿目皆¶
安在桃李成蹊又一新薙草煩君開蔣徑漱醪容¶
我著陶巾青門瓜好平生事欲遣朱轓便卜鄰¶
　　送會稽關彦逺罷官河北¶
君年長我二十五偶以氣同均弟晜三嵗吹沙禹¶
河曲一身飛艇越雲門未緣狗監知才思端向牛¶
<pb:KR4d0105_SBCK_016-4b>¶
衣無涕痕秋月圓時應待我慧林孤磬澹朝曛¶
　　巳酉六月赴上饒之謫醇臣以詩送行次韵¶
　　畱别¶
小雅思㴱志不悲反騷未與㫺人違五車謾苦君¶
何益三徑都荒我未㱕要過香罏䨥履步&KR0077;從彭¶
蠡一帆飛它年笑向張公子應帶煙霞滿客衣¶
　　對雪和王仲至¶
鸞鳳交橫逐雨華玉城銀澗共縈斜且㸔霧散千¶
峰瘴未覺雷驚萬谷芽碧落高情元物外金閨清¶
<pb:KR4d0105_SBCK_016-5a>¶
夢自天涯寧知夜半寒歌客煙斷鄰牆四五家¶
　　春雨呈文潛¶
倦將烏帽障黄日一雨新開春已融忽驚宮瓦出¶
新碧更喜海棠舒小紅愛酒鄰張不可奈聽歌老¶
謝無由同春如行客祗欲去若爲挽取須壺空¶
　　魚溝懐家¶
生涯身事任東西藥笥書囊偶自賫桺嫩桑柔鴉¶
欲乳雪消冰動麥初齊沙頭晩日檣竿直淮上春¶
風雁鶩低㱕去未應芳物老桃花如錦遍松溪¶
<pb:KR4d0105_SBCK_016-5b>¶
　　次韵金鄉宰韓宗恕寺丞見贈三首¶
椉濤無意犯星躔好在琴尊且樂全彭澤孤吟成¶
小隠蘇門雙嘯劇登仙平時主父言多困晩節揚¶
雄學始傳鮑叔可能知管子勞君相許寄忘年¶
蜀客高詞詫割鮮直吞雲夢氣仍全自憐單閼竆¶
爲賦不向元和共得仙(求仁云若使漢廷重用賦/子虚應恨不同年故以是)¶
(荅)嘉論一朝傾葢合新詩半夜叩關傳西窗却話¶
巴山事它日相逢憶此年¶
公子翩翩出世賢少時術業已成全閑中道義輕¶
<pb:KR4d0105_SBCK_016-6a>¶
三事醉裏文章敵八仙客舍寒罏聊可擁縣樓昬¶
鼓不須傳河陽花發期相過即是新年換故年¶
　　出都呈十五叔父¶
凌兢痩馬不堪驅塞眼紅塵暗九衢太學虀鹽聊¶
樂只故園桃李且㱕歟上書北闕三年困種豆南¶
山一半蕪忍志動心天相我莫慙關吏辱陳餘¶
　　贈歐陽成判官¶
一言子産識然明白首憐君獨抱經去馬來牛隨¶
白日落花飛絮得浮名曵裾五府非良計發憤三¶
<pb:KR4d0105_SBCK_016-6b>¶
書亦漫成便作㱕休豈無食木蘭埀露菊含英¶
　　次韵蘇注承議天鉢元長老像前捻香¶
蕭然方丈病儀成蓑笠忘來一境清應作是觀寧¶
有相實無得度卽非情日當居士行時午月在生¶
公講處明能識微言只夫子可憐惟我最初程¶
　　次韵王正甫馬陵感事¶
風雨關河浩蕩愁騷人憭慄對清秋追君舊事何¶
堪聽投我新詩不昜酬紙上安知百年後酒中聊¶
可一生浮言㱕欵段誰能約正有疎頑馬少游¶
<pb:KR4d0105_SBCK_016-7a>¶
　　送長道客滑道士¶
海山兜率事悠悠底處仍須著力修莫認箭邊曾¶
有鹿安知蓑外是無牛社樗共作支離病園絮同¶
爲汗漫游亦見顔公爲言此春風過盡不擡頭¶
　　别關景暉二首¶
鄴王臺上幾追陪臺上鴉鳴古甓摧每對燈前青¶
玉笛不辭花下白銀柸(皆彦逺/家物)九重幽夢驪駒近¶
百卉佳時鷤䳏催更約歡呼須繼日從敎河漢卷¶
星廻¶
<pb:KR4d0105_SBCK_016-7b>¶
筆陳雲横未昜陪雁門端見壓城摧櫟中麋出君¶
摶飯地上蛇成我奪柸好在田園心事嬾罷休簪¶
組鬢毛催稽山爲有知章否欲泛扁舟定却廻¶
　　送曹子方福建轉運判官二首¶
談經草檄鬢華生初擁閩山傳節行江入桐廬青¶
欲斷溪從劒浦碧來迎茶雖戸種租宜薄鹽不家¶
煎價欲平要使祈招歌德意君恩不爲逺人輕¶
侏儒未用笑先生孟博聊堪攬轡行學有人民可¶
嘗試詩須山水與逢迎邊夷豈識朝廷治耕釣唯¶
<pb:KR4d0105_SBCK_016-8a>¶
知吏政平臺閣時清多俊彦蕭生雅意未宜輕¶
　　飲挍理盛居中家次韵二首¶
騎鸞玉府盡仙眞短羽愁攀天漢濱詩嬾便應推¶
老手飲豪獨未後諸賓宮壺銀箭剛知夜籠燭金¶
華已報春倒載微吟笑兒稚時清寧是習池人¶
一倒南齋玉宇醇絶勝不醉楚江濱驪駒且莫催¶
㱕御鴝鵒何妨屬坐賓我尚少年新白髮君須痛¶
飲敵青春未愁驅使無詩句怕遣壺空花笑人¶
　　次韵挍理盛居中上元¶
<pb:KR4d0105_SBCK_016-8b>¶
四見都城燈火春看驅肥馬走朱輪天傳九奏虛¶
羣籟海踴三山跨萬鱗追賞謾逃㴱禁&KR0033;拜迎祗¶
望屬車塵預知短髮非歡事只有觥舩未愧人¶
　　次韵蘇中丞喜文潛病間¶
㩦笻過子約朝朝况是門無百步遙午臥檐曦茶¶
可煑夜談窗霰栗堪燒范魚何用驚生釡鄭鹿應¶
知夢覆蕉試作文殊問居士從今一飯久如消¶
　　鎖試呈同舍三首¶
官局悠悠共此行來時庭菊未含英五更脱葉驚¶
<pb:KR4d0105_SBCK_016-9a>¶
書几一夜寒砧滿禁城詩似凉風來有思酒如清¶
露挹無聲何時驄馬催㱕去更有林端魄一生¶
天街初月映天河拜敕東華走馬過解榻暫如龜¶
遇木閉簾還似雉嬰羅倦依書冊工催睡悶倚詩¶
篇足當歌可待紛紛厭朱墨晝閑唯有飲無何¶
周行櫛比未應充薦廟方求古鼎鐘經眼乍愁千¶
紙積解頤聊喜一言逢黄花庭檻時雖過白酒鄰¶
槽願可從更促寄衣眞似旅曉堂初怯露寒濃¶
　　試院呈文潛用前韵¶
<pb:KR4d0105_SBCK_016-9b>¶
神交千古聖賢中尚想銅山應洛鐘傾葢十年唯¶
子舊知音一世更誰逢天如蟻磨駸駸旦談似繰¶
車斖斖從鄰榻鄧侯𨚗不共擁衾百首興方濃¶
　　慎思聞家弟无斁㨗解見貽用前韵¶
吾弟平生辛苦同匹雛志舉百鈞鐘自慙操瑟尚¶
不斥勸使力田終有逢青眼故人欣捷報白頭老¶
母喜占從書林儻預西城集釂子酣酣杏正濃¶
　　復用前韵寄題愼思豪塘居¶
玉泉飛落白霞峰散入山田畞十鐘鄧子結廬眞¶
<pb:KR4d0105_SBCK_016-10a>¶
世外陶公脱屣更誰逢鶯啼春竹風煙近龍起秋¶
堂雨雹從誰使山人空蕙帳蓬萊金殿興方濃¶
　　呈曹子方¶
曹子金門等陸沉壯年裘馬四方心檄傳白羽從¶
沙井詩寫紅巾遍武林兵甲胸中無敵國絲桐世¶
外有知音相逢不飲何爲者祗作寒㕔擁鼻吟¶
　　泗州王諫議明叟畱飲¶
雲水東遊蚤嵗懐半生塵土却教囘兩行堤桞關¶
心在一㸃淮山入眼來北省主人誇酒好南風稚¶
<pb:KR4d0105_SBCK_016-10b>¶
子喜帆開揚州底事牽行色端爲瓊花芍藥催¶
　　招縉雲寺關彦逺教授曾彦和集平山堂次¶
　　關韵¶
蜀岡勢與蜀山通龍虎盤挐上紫空小語還憂驚¶
太一高堂元自在天中少師楊栁無遺跡承㫖歌¶
謡有舊風斜日蕪城昜興感忘懐猶喜故人同¶
　　陪關彦逺曾彦和集龍興寺詠隋時雙鴨脚¶
　　次關韵¶
風起雷塘陵上塵雨荒苔院兩株春樓臺有跡皆¶
<pb:KR4d0105_SBCK_016-11a>¶
餘燼草木無知尚見珍博士獨能名玉棐使君還¶
許夀靈椿宣城此物常充貢誰與連艘送萬囷¶
　　閻醇老作默齋¶
淨名良久文殊歎此是如來不二門要識結瘖非¶
是默應知分别亦無言一絃曾得嵇生愧三復能¶
令孔子尊正復立談封萬户時清何害口瀾翻¶
　　與曇秀師别垂二十年而後相㑹於金山作¶
詩筆多生習氣牽老來經唄亦隨縁何妨偶入東¶
坡夢未害閑依北固禪萬里波濤慿檻語一山風¶
<pb:KR4d0105_SBCK_016-11b>¶
雨竝窗眠未甘白首塵埃地更約相逢二十年¶
　　送曇秀師㱕廬山夢齋¶
扁舟又過楚江東廬阜霜晴翠埽空四海五湖皆¶
逆旅千巖萬壑正秋風㑹觀沙界無華處何必茅¶
齋是夢中已悟三生舊知識不因天竺寺前逢¶
　　戊子六月十三日曝書得史院賜筆感懐(時/監)¶
(修丞相/儀公也)¶
君王孝悌纂修意丞相忠良典領宜却恨身爲周¶
柱史不令人識漢官儀當年請郡新進笑今日曝¶
<pb:KR4d0105_SBCK_016-12a>¶
書陳迹迷猶有院中宣賜筆不妨林下醉題詩¶
<pb:KR4d0105_SBCK_016-12b>¶
¶
濟北晁先生雞肋集卷第十六¶
<pb:KR4d0105_SBCK_016-13a>¶
