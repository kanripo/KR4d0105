# -*- mode: mandoku-view; -*-
#+TITLE: 濟北晁先生雞肋集
#+DATE: 2015-09-11 10:03:39.479519
#+PROPERTY: ID KR4d0105
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 70
#+PROPERTY: FILE SB04n0551-070雞肋集-卷第七十.
<pb:KR4d0105_SBCK_070-1a>¶
濟北晁先生雞肋集目録¶
　第七十卷¶
　　釋氏贊疏¶
　　　勸縁造大藏經疏¶
　　　請則和尚説圓覺經疏¶
　　　請則和尚説金剛經疏¶
　　　龍泉寺修五百阿羅漢洞募縁疏¶
　　　齊州齋僧祈晴疏¶
　　　甥杜氏小五娘披剃疏詞(幷序)¶
<pb:KR4d0105_SBCK_070-1b>¶
¶
　　　鵞湖長老開堂疏¶
　　　請崇寧長老疏¶
　　　請普照長老疏¶
　　　題大寳篋經後¶
濟北晁先生雞肋集目録(終)¶
<pb:KR4d0105_SBCK_070-2a>¶
濟北晁先生雞肋集巻第七十¶
　釋氏贊疏¶
　　勸縁造大藏經疏¶
伏以諸佛出世本縁説法利生衆生鈍根不能見¶
性成佛所以託胎卵溼化為正命認地水火風為¶
自身將盲引盲從苦入苦大可厭患况無出期故¶
如來警之以雷震法音示之以天然覺路設有七¶
寳布施滿恒河沙不如四句受持等虚空量而此¶
小邑其中萬家雖建梵宫猶虚龍藏醍醐上味至¶
<pb:KR4d0105_SBCK_070-2b>¶
死不嘗摩尼寳珠曠劫常棄豈不共生慙愧同作¶
因縁今聞上國伽藍適有古教緗帙題緘萬巻價¶
直千緡欲置六師殿堂不妨八部衛守普願聞見¶
咸發慈悲大事圓成諸方慶讚若僧若俗得誦得¶
持十地一椉性陸蓮而不染三塗八難罪湯雪以¶
無餘或素或緇曰男曰女不以多寡便爲重輕惟¶
能運喜捨心則必獲法施福恭惟大覺證之謹疏¶
　　請則和尚説圓覺經疏¶
伏以脩多羅教者如來本起因地正受住持大湼¶
<pb:KR4d0105_SBCK_070-3a>¶
槃門妙莊嚴路十二部經諸決定義十二菩薩所¶
脩行因流出無量一切吉祥眞如超過恒沙十方¶
文字譬喻若廣説說者千劫不盡若無說説者一¶
句不煩然而末世勤勞益逺正法衆生眼目必有¶
導師和尚徳性純明道鋒孤迅具三次第爲一總¶
持固嘗振錫游方爲證此事拈香説悟已契古人¶
於我此邦夙植善本願興慈閔普爲宣揚夫性覺¶
圓通初無此觀彼觀因地漸次故有齊修單修欲¶
令見聞不生差别幸對人天之衆尚無金玉其音¶
<pb:KR4d0105_SBCK_070-3b>¶
¶
　　請則和尚說金剛經疏¶
六百巻義總般若以題籖四大部中以金剛為教¶
髓如是住如是降伏法固已傳若以色若以音聲¶
佛不可見所以徳山受具而精究曹谿採薪而聳¶
聞葢達心則四句無餘故上根以一門超出和尚¶
離我我所得&KR0007;&KR0007;機故知筏諭本空然欲濟者盈¶
於涯涘夢觀不實而臥鼾者喧於床帷况此小邦¶
魔彊法弱賴覩若士雲開日明庶幾興行從此紹¶
續㫺逹磨見梁武帝則不立文字而天女告舍利¶
<pb:KR4d0105_SBCK_070-4a>¶
弗以無離語言師今對經所説何法我不取相亦¶
無是經願諸見聞同一解脱如病得汗如鳥出籠¶
　　龍泉寺修五百阿羅漢洞募縁疏¶
伏以瞬青蓮目付法藏以黙傳結白疊巾指心源¶
而直授爰有迦葉首悟慶喜先聞夙習大椉已超¶
無學假修小果欲接下根故十二大菩薩之所總¶
持與五百阿羅漢之所證入波不離水水即是波¶
此皆為一因縁酥乳流出雖復説三次第羊鹿亦¶
無知性空則法空如我說為佛説諸祕文之畧出¶
<pb:KR4d0105_SBCK_070-4b>¶
¶
衆聖號之具存肅恭僧儀炟赫靈跡或經行四世¶
界或宴坐一嵌巖受請天宫應供海殿擲錫飛去¶
投盃渡來龍虎伏馴仙鬼陪隸少别萬里蹔休千¶
年亦有混跡和光入&KR1185;化俗游戲自在變化無常¶
近者淮泗塔中袖藏逺施天台橋上茗結餘花不¶
違本心示常住世覿面不識有縁則逢永吉是用¶
運廣大心募清信侣建長簷及㴱廡閟異相與竒¶
容平地起山凡境成聖大千無有盡我願不可竆¶
亦使見聞同生歡喜讚佛一偈施佛一錢在經有¶
<pb:KR4d0105_SBCK_070-5a>¶
云獲福無量¶
　　齊州齋僧祈晴疏¶
伏以佛等慈誓雖蚊蟻以不傷民業報身於衣食¶
而常歉幸嘉苗之極望乃霖雨以涉旬非民獨招¶
繫吏不徳是用潔誠念咎㱕命求哀不違本心來¶
受此供敇天龍之休燕賜田畮之収成仰冀威神¶
必垂拯䕶¶
　　甥杜氏小五娘披剃疏詞(幷序)¶
濮陽女子杜氏小五娘(法名)故朝散郎集賢殿修¶
<pb:KR4d0105_SBCK_070-5b>¶
¶
撰提舉西京崇福宫故真寧縣君閻氏今安平縣¶
君晁氏之孫今宣義郎知潁昌府陽翟縣丞故晁¶
氏八姐今晁氏二十一姐之女年十八歲其家議¶
以從人矣念其前母以産歿已當為婦而悲忽自¶
截髮如頭陁儀頮粉澤屛葷見請於親冀他日為¶
比丘尼以報生身之恩學出世之法其尊屬䀌然¶
傷而聴之其壻氏悵然恨而捨之自歲丙子至歲¶
戊子十有二年其志益堅行益熟而朝請郎監西¶
京中嶽廟晁補之之妻永嘉縣君杜氏修撰公之¶
<pb:KR4d0105_SBCK_070-6a>¶
女而宣義君之姊也憐其姪之意以錢一百三十¶
千輸諸官得祠部度牒施之命以善月日享佛飯¶
僧落髮受具又以告補之曰子為作文讚其事成¶
此女子願且普慶懴使杜晁兩宗往者居者向佛¶
菩提獲大饒益其詞曰¶
伏聞山河大地尚因瞪發而生血肉幻身豈是金¶
剛之法為泡為沫為無量腥臊聚為苦為惱為百¶
一疾病纒為火宅已燒為丘井將墜晝作猖狂而¶
不暇夜夢怵惕而自驚無常大鬼之所驅有情更¶
<pb:KR4d0105_SBCK_070-6b>¶
¶
生而何往所疑厭患出離而反欣喜控搏乃清浄¶
童女杜氏小五娘(法名)賢公之孫信士之子初聴¶
結褵之議便盟落髮之誠至於視姑姊妹之行譬¶
若觀雀蚊䖟之過葢戒定㝛修於前世故因縁適¶
㑹於此生親杜姓中咸從本起之願姑晁氏配為¶
營披剃之資解紒著盤諸天八部而皆歎登壇受¶
具大覺六師而現前當有無舌瘖啞人教汝讀經¶
生盲擿埴人指汝見性滋長聖種斷除愛根用以¶
加持晁杜兩族俱椉勝因回向幽明二途永脱苦¶
<pb:KR4d0105_SBCK_070-7a>¶
趣及此㑹中盡未來際助縁隨喜男子女人證明¶
此比丘尼令得不退轉同悟無生忍曩謨佛陁耶¶
　　鵞湖長老開堂疏¶
葢聞大空非界認華自是迷人陽燄無波守魚真¶
成癡鶴徒以無始妄業有為幻因說寂説常别名¶
别相室羅筏河見佛影正似夢中毗舍俱家入聖¶
胞未知來處有病必求藥到岸不須船佛性在阿¶
&KR0218;邊兩頭雙動般若以何為體大笑一塲談此者¶
多達此者寡又恁麽去也當如何接之曾經黄蘖¶
<pb:KR4d0105_SBCK_070-7b>¶
¶
三頓來直得困徹便是曹溪一滴水更不疑他固¶
知戴頭覓頭就屋添屋也要春來冰解日出煙消¶
况鵞湖山水之名藍馬祖子孫之遺範雖復骨藏¶
十世未妨名播九州法席比虚緇徒猶盛必得如¶
龍如虎乃堪度馬度驢伏惟某和尚悟祖祖心提¶
方方印黙時淵妙體用推向一坑語則雷驚縱横¶
流出千偈彼縁已熟此正是時巻舒皆欲爲人去¶
住亦豈&KR1176;我今者不動一莖草不逺千里塗直須¶
救取猫兒也莫輸却山子慈悲肯顧歡喜普同¶
<pb:KR4d0105_SBCK_070-8a>¶
　　請崇寧長老疏¶
葢聞大圓頓教不以世求妙淨明心不縁他悟既¶
衆生本來成佛則祖師何以為人皆&KR1176;流轉塵勞¶
多生認賊所以顛倒迷悶終日怖頭有大智人縁¶
在震旦面壁無語不妨滿國清風隻履西㱕依舊¶
一天明月雖它方之已熟眷此土之未敷今皇帝¶
陛下紹述聖猷嗣隆法寳合百工㱕美之意建萬¶
夀崇寧之名妙喜擎來化城跳出是用騰封章而¶
有請屈道徳之肯臨恭惟和尚受祖祖心提方方¶
<pb:KR4d0105_SBCK_070-8b>¶
¶
印等慈不擇貧富任運無有東西視不見聴不聞¶
在三藏鼻孔上立遇者死當者壞從徳嶠棒頭出¶
來願垂悲憐副此翹竚不用變生作熟自然識路¶
知家以不盡燈度無量衆葛藤具斷阿誰曾縛汝¶
來皮髓兼忘&KR0218;箇是不精底上資睿算永洽純熙¶
旁沐民生普離菑咎不勝懇倒之至¶
　　請普照長老疏¶
大圓頓教不以世求妙静明心不縁他悟既衆生¶
本自成佛則祖師何以爲人但救沈流聊加警䇿¶
<pb:KR4d0105_SBCK_070-9a>¶
面壁無語不妨滿谷清風隻履西㱕依舊一天明¶
月自兹而降得度者多况普光淮上之静居大聖¶
唐來之顯化久虚法席葢俟名流齊公長老上人¶
授祖祖心提方方印黙時淵妙體用推向一坑語¶
則雷驚縦横流出千偈今者諸方咸説四衆同音¶
不逺千里途不動一莖草刹&KR0218;即至燕坐宛然光¶
弼得子儀之軍何煩申令韓信奪成安之壁也要¶
作家阿誰曾縛汝來&KR0218;箇是不精底空劫前三世¶
無佛時一言如是接人方名傳法¶
<pb:KR4d0105_SBCK_070-9b>¶
¶
　　題大寳篋經後¶
真覺大師志添傳其逺祖百花巖主之道受持大¶
般若波羅密多安忍精進静慮之戒誦百千旋陁¶
羅尼降伏諸魔拯拔衆患有大名稱於四方補之¶
戊辰歲拜大師於京師已䝉教誘丁丑歲遭太夫¶
人楊氏喪於丹陽哭詣金山修水陸供大師忽於¶
衆中念舊拊孤惻然慈閔後數日入船臨柩宣祕¶
密音如出金石宴坐収足忽起唱言汝母無苦我¶
佛如來有大寳篋陁羅尼能為一切衆生在生死¶
<pb:KR4d0105_SBCK_070-10a>¶
者開大黑暗滅罪増福作金剛幢獲不壞報若頂¶
若佩若安舍宅若冢墓中所在之處則為有佛迺¶
授此經補之奉行如大師教戊寅歲遇妹之壻陳¶
琦於金鄉琦不知補之嘗受此經也蹙頞而言我¶
聞人言大寳篋經㫺在朽塔諸佛涕泣所共宣賜¶
願以薦先行求積年了不可得補之驚愜出經帽¶
中為琦贊說再拜授琦琦即書寫命工刋印普勸¶
人子亾失父母如我苦者恭敬供養頂佩藏置安¶
像腹中仗真正力為升濟資四月六日晁補之記¶
<pb:KR4d0105_SBCK_070-10b>¶
¶
(明吳郡顧氏於崇禎乙亥春)¶
(照宋刻壽梓至中秋工始竣)¶
濟北晁先生雞肋集巻第七十(終)¶
