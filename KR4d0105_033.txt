# -*- mode: mandoku-view -*-
#+TITLE: 雞肋集
#+DATE: 2015-09-23 10:21:07
#+PROPERTY: JUAN 33


三十三目¶錄
　　題跋¶
　　　題段慎修紙二¶
　　　題陶淵明詩後¶
　　　題分甘亭記後¶
　　　題白蓮社圖後¶
　　　題小飛来詩後
<pb:KR4d0105_WYG_033-1b>
　　　書王蠋後事<md:KR4d0105_SBCK_033-1b>¶　　　書毋邱震御印厯紙後¶
　　　書陳洎事後¶
　　　書陳唐父綿州守遺愛事後¶
　　　書魯直題髙求父揚清亭詩後¶
　　　書李正臣怪石詩後¶
　　　跋林逋薦士書後¶
　　　跋廖明畧能賦堂記後
<pb:KR4d0105_WYG_033-2a>
　　　跋東坡所記漳守柯述異鵲事後¶
　　　跋董氏唐誥<md:KR4d0105_SBCK_033-2a>¶　　　跋陳伯比所收顔魯公書後¶
　　　跋翰林東坡公畫¶
　　　跋李遵昜畫魚圖¶
　　　跋魯直所書崔白竹後贈漢舉¶
　　　跋董元畫¶
　　　跋范伯履所收郭恕先畫本
<pb:KR4d0105_WYG_033-2b>
　　　跋化度寺碑後¶
　　　跋謝良佐所收李唐卿篆千字文¶
　　　跋第五永箴<md:KR4d0105_SBCK_033-2b>¶　　　跋蘭庭序¶
　　　跋曼卿詩刻¶
　　　贈劉範子¶
　　　書邢惇夫遺稿¶
　<md:KR4d0105_SBCK_033-3a>¶雞肋集巻三十三¶目録
<pb:KR4d0105_WYG_033-3a>
欽定四庫全書
　雞肋集巻三十三　　　　宋　晁補之　撰
　　題跋¶
　　　題段慎修紙¶
傳曰大道以多歧亡羊學者以多方喪生裹粮就¶學者
成羣半塗而廢者皆是則多歧與多方之迷¶也端夫年
少才秀茍無畫力不患不足者要之適¶越無北轅求前
無却行則道逺乎哉雖然其術云¶何曰就有道而正焉
<pb:KR4d0105_WYG_033-3b>
耳故韓愈之教人欲識路¶
　　　又<md:KR4d0105_SBCK_033-3b>¶世之言曰抑學似賈貨必據通都大邑交昜往来¶之路
通故貨蕃學必之衣冠之聚見聞切磋之途¶廣故學富
是不然蜀寡婦清守丹穴以䧺其鄉諸¶葛孔明耕南陽
出而為霸王師此非通都往来衣¶冠聞見之效也然則
端夫雖窮鄉處家茍志於學¶不出户而知天下可也¶
　　　題陶淵明詩後
<pb:KR4d0105_WYG_033-4a>
詩以一字論工拙如身輕一鳥過身輕一鳥下過¶與下
與疾與落每變而每不及昜較也如魯直之<md:KR4d0105_SBCK_033-4a>¶言猶碔砆
之於美玉是已然此猶在工拙精觕之¶間其致思未白
也記在廣陵日見東坡云陶淵明¶意不在詩詩以寄其
意耳采菊東籬下悠然望南¶山則既采菊又望山意盡
於此無餘藴矣非淵明¶意也采菊東籬下悠然見南山
則本自采菊無意¶望山適舉首而見之故悠然忘情趣
閑而心逺此¶未可於文字精觕間求之以比碔砆美玊
<pb:KR4d0105_WYG_033-4b>
不類崇¶寧三年十月晦日晁補之題¶
　　　題分甘亭記後<md:KR4d0105_SBCK_033-4b>¶趙彦修以帝胄妙齡秀發不懷宴安之習志學而¶慕義
與一時文人勝士交如恐不及故蚤有美名¶於流輩間
窮山物&KR0560;僧齊旅寓一木之美不足道¶也而二三子為
之記且書焉文辭筆墨燦然可觀¶惟彦修有以得此也
嗚呼學之不可已也如此哉¶元符庚辰五月十日南陽
晁補之題
<pb:KR4d0105_WYG_033-5a>
　　　題白蓮社圖後¶
周禮百工之事皆聖人作用志不分迺凝於神張¶顛觀
公孫大娘舞劒而草書長進此豈筆墨蹊徑<md:KR4d0105_SBCK_033-5a>¶間得之耶
齊魯俗樸工技世守知變通者寡而緡¶畫史孟仲寧獨
善學知余得意繢事中惠聴余言¶使集吳道元闗仝韓
幹魏賢李成郭忠恕許道寧¶數子精筆為白蓮社圖甚
似¶
　　　題小飛来詩後
<pb:KR4d0105_WYG_033-5b>
楚山之勝者曰九華吳峯之異者曰飛来往時湖¶口李
正臣藏怪石數十種其一竦而九崿武功和¶仲曰是壺
中九華也則一旦而售百金近時祥符¶袁耕道亦得其
石於豫章小而特潁川龔喜曰是<md:KR4d0105_SBCK_033-5b>¶小飛来也耕道則抵
掌喜而懐之曰是當與壺中¶九華俱名天壤間雖一拳
小然吾不以百金售大¶觀戊子六月壬申緡松菊堂題¶
　　　書王蠋後事¶
古之世有不去商紂之虐君以従周武之聖臣而¶守死
<pb:KR4d0105_WYG_033-6a>
西山者其人曰伯夷伯夷者孔子稱為仁孟¶子稱為聖
不在乎學者能道之也古之人有不愛¶刳身戮尸之患
以求盡忠極節於其君者其人曰¶比干比干者孔子稱
為仁孟子稱為賢不在乎學<md:KR4d0105_SBCK_033-6a>¶者能道之也古之人有不
愛將軍之印不顧萬家¶之封引身即死以明君臣之大
義而求自附於伯¶夷比干之事者其人曰王蠋無孔子
孟子之稱而¶其名亦不獲自附於伯夷比干焉學者不
可不道¶也當燕之破齊齊王走莒也臨菑之地汶篁之
<pb:KR4d0105_WYG_033-6b>
疆¶為齊者無幾也齊之臣平居腰黄金結紫綬論議¶人
主之前者一日狼顧鳥視分散四出不逃而去¶則屈而
降無一人為其君出身抗賊以全齊者方¶是時王蠋齊
之布衣也積仁潔行退耕於野口未<md:KR4d0105_SBCK_033-6b>¶嘗食君之粟身未
嘗衣君之帛獨以謂生於齊國¶世為齊民則當死於齊
君乃奮身守大義以區區¶之晝邑以待燕人燕人亦為
之却三十里不敢逼¶其後燕將軍畏蠋之賢念蠋之在
而齊之不滅也¶數為甘言啗之曰我將以子為將封子
<pb:KR4d0105_WYG_033-7a>
以萬家不¶者屠晝邑蠋曰忠臣不仕二君正女不更二
夫國¶亡矣蠋尚何存今劫之以兵誘之以將是助桀為¶
虐也與其無義而生故不若烹乃經其頭於木枝¶自奮
絶脰而死士大夫聞之皆太息流涕曰王蠋<md:KR4d0105_SBCK_033-7a>¶布衣也義
不北面於燕况在位食禄者乎於是乃¶相與迎襄王於
莒而齊之殘民始感義奮發閉城¶城守人人莫肯下燕
者故莒即墨得數戰不亡而¶田單卒能因其民心奮其
智謀却數萬之衆復七¶十餘城王蠋激之也始余讀史
<pb:KR4d0105_WYG_033-7b>
記至此未嘗不為¶蠋廢書而泣以謂推蠋之志足以無
憾於天無怍¶於人無歉於伯夷比干之事太史公當時
書之屢¶書之以破萬世亂臣賊子之心奈何反不為蠋
立¶傳其當時事迹乃㣲見於田單之傳尾使蠋之名<md:KR4d0105_SBCK_033-7b>¶僅
足以不失傳而不足以暴天下甚可恨也且夫¶聶政荆
卿之匹徒能瞋目攘臂奮然不顧以報一¶言一飯之徳
非有君臣之讐而懷匕首袖鐵椎白¶日殺人以喪七尺
之軀者太史公猶以其有義也¶而為之立傳以見後世
<pb:KR4d0105_WYG_033-8a>
後世亦從而服之曰壯士¶蘇秦張儀陳軫犀首左右賣
國以取容非有死國¶死君之行朝為楚卿莫為秦相不
以慊於心太史¶公猶以其辯智也而為之立傳以見後
世後世亦¶從而服之曰竒材以至韓非申不害之徒刑
名之<md:KR4d0105_SBCK_033-8a>¶學也猶以原道附之老耼淳于髠騶衍田駢愼到¶
樓子環騶奭之徒迂濶之士也猶以為多學而附¶之孟
子然則世有殺身成仁如王蠋之事者獨不¶當傳之以
附於伯夷之後乎噫昔者夫子作春秋¶其大意在於正
<pb:KR4d0105_WYG_033-8b>
君臣嚴父子使當時君臣正父子¶嚴則春秋不作矣後
世愚夫庸婦一言一行近似¶者皆當筆之春秋况夫卓
然有補世教者得無特¶書之屢書之乎此予所以為太
史公惜也¶
　　　書毋邱震御印厯紙後<md:KR4d0105_SBCK_033-8b>¶臣補之嘗論古者人主之職在論一相相得其人¶矣至
百工有司之廢置皆相之任也舜選於衆舉¶皋陶湯選
於衆舉伊尹傳以謂不仁者逺矣夫舜¶與湯人主之師
<pb:KR4d0105_WYG_033-9a>
皆論一相以逺不仁其道曠千百¶世所當循而不改者
然自昔盛世君子多小人少¶好惡明於上是非公於下
故未嘗求賢而賢至疾¶不肖不為巳甚而不肖者不待
黜而革後世道徳¶不同而俗隳賢不肖陵雜而人才益
微至五代分¶裂大壊極亂四民皆喪其業而武夫鬬士
充朝廷<md:KR4d0105_SBCK_033-9a>¶而布州郡當是時聖人出將何如以救其弊哉
恭¶惟太祖皇帝以神武不殺之資應千載特起之運¶以
宋繼周猶舜受堯之天下乾徳三年俘孟昶開¶寳四年
<pb:KR4d0105_WYG_033-9b>
俘劉鋹八年俘李煜而錢俶恐懼請命自¶負其版至太
宗皇帝太平興國四年又虜劉繼元¶而滅之於是區宇
混一四方泰寧父老見白袍舉¶子皆喜相賀曰此輩出
天下太平矣而太宗皇帝¶以上聖繼統丁投戈講藝之
時患人才之微悼列¶位之缺嘗以淳化五年十月二日
躬臨便殿自閲<md:KR4d0105_SBCK_033-9b>¶羣士盖京官而上預選者凡若干人畧
去銓衡常¶格而書其莅官之日與其功過於所謂厯者
詔曰¶使御印給付本官而又皆以宸翰冠其首有惠愛
<pb:KR4d0105_WYG_033-10a>
臨民奉法除姦之訓被此選者咸自榮耀以為不¶世之
遭而祕書省著作佐郎譙人毋邱震在選中¶自筦庫擢
通判晉州而震竟以清白有治績終亦¶盛矣哉其後治
平之嵗乆學校亦興天下之為士¶者日以多以臣補之
為郎時計之選於吏部者自¶京官而上盖數千人而官
州縣者不預雖朝廷内<md:KR4d0105_SBCK_033-10a>¶外不患於乏才而士之為士者
愈多而益賤豈其¶行己任事皆愧於昔人而然盖必有
知之者矣然¶則太宗皇帝所以初平禍亂不遑暇其他
<pb:KR4d0105_WYG_033-10b>
而獨以¶選士為急務至不以付宰相而親閱在廷之庶
士¶如恐不及如恐遺之者豈特患人才之微悼列位¶之
缺而已哉而聖意若曰因以導宰相於黜陟之¶公訓有
司以銓衡之審宜若是故大臣戒小臣勸¶當時得人稱
盛而後世皆榮於為士以迄於今其¶選有司者至數千
人若萬人其盛無以復加豈不<md:KR4d0105_SBCK_033-10b>¶以此哉嗚呼太宗皇帝
之用意深矣夫不以其時¶而考之徒曰上必無為而用
天下至選人才當責¶宰相而上不知太宗皇帝所以用
<pb:KR4d0105_WYG_033-11a>
意之深下不究¶孝宣帝之綜核名實所以為漢中興之
道是之謂¶不知務故臣補之謹拜手稽首序其事以歸
震之¶裔孫潤州觀察支使莘使藏於家且以告將来之¶
未知者云崇寧元年七月初八日具位臣晁補之¶謹記¶
　　　書陳洎事後<md:KR4d0105_SBCK_033-11a>¶補之先君嘗記見聞數十事未編次其一陳公洎¶初為
開封府功曹㕘軍時程琳尹開封章獻太后¶臨朝族人
貴驕自杖老卒死人莫敢言公當驗屍¶即造府白琳琳
<pb:KR4d0105_WYG_033-11b>
望見公来迎謂曰驗屍事畢乎公¶曰未也琳遽起隠屏
間曰不得相見公唯而出適¶屍所太后已遣中人至曰
速視畢奏来公起再拜¶曰領聖㫖未畢使者十輩督之
吏等皆懼謂公應¶以病死聞公怒曰何不以實吏等駭
曰公固不自¶愛某曹不敢公復怒曰此卒寃死待我而
申爾曹<md:KR4d0105_SBCK_033-11b>¶依違懼禍法不爾赦即自實其狀詣琳琳又迎
問¶曰如何公曰杖死琳大喜撫其背曰如此陰徳官¶人
必享前程遽索馬入奏已而太后族人有特旨¶原公亦
<pb:KR4d0105_WYG_033-12a>
不及罪公自此名顯歴官臺省終三司副¶使人以謂積
善之報未艾云補之少聞是恨不及¶識公後二十餘年
乃見傳道於淮南見履常於京¶師實惟公諸孫二君詞
學行義為東州聞人以謂¶公之餘慶在是也後補之執
喪於緡傳道始出公¶詩數十篇確然其正温然其和想
見徳操之所發<md:KR4d0105_SBCK_033-12a>¶於言詞者聳然増慕昔韓愈有云本深
而末茂形¶大而聲宏仁義之人其言藹如也由公事於
愈之¶言益信
<pb:KR4d0105_WYG_033-12b>
　　　書陳唐父綿州守遺愛事後¶
孔子曰善人為邦百年亦可以勝殘去殺矣孔子¶之所
謂善人者盖嘗歎息以為吾不得而見之夫¶若是其重
且難遭也然使其得位而為之其功猶¶在於百年之後
今方百里如千里者皆邦也古皆¶諸侯世守而今以守
令治逺者二三嵗近者滿嵗<md:KR4d0105_SBCK_033-12b>¶又其近者數月而徙幸而
治且有聞者則從逾亟¶曰一人去有一人焉充之則已
矣昔子産為鄭一¶年而人歌之曰取我田疇而伍之取
<pb:KR4d0105_WYG_033-13a>
我衣冠而褚¶之孰殺子産吾其與之三年而人又歌之
曰我有¶子弟子産教之我有田疇子産殖之子産而死
誰¶其嗣之夫子産古之遺愛亦可謂善人者非耶而¶用
其民一年不惟未信而已也至相與訟怨而蘄¶殺之三
年而後怨者化而懐仇者慕而如父母然¶使孔子論之
至於勝殘去殺猶未也則責治之效<md:KR4d0105_SBCK_033-13a>¶欲其緩而逺者如
此故唐盧懐慎亦深言數昜地¶之弊以謂人知吏之不
乆則不從其教吏知遷之¶不逺則不盡其力至於禮義
<pb:KR4d0105_WYG_033-13b>
之不興風俗之不一¶户口之所以流散倉庫之所以空
虚患皆由此而¶後世官日以冗遷昜旁午民不得休盖
其初嘗怪¶三代雖逺聖人之事不傳下漢而言如龔黄
卓魯¶政事之才亦豈乏遂不可得而見吏治茍且滋甚¶
如此特責其古人百年之事於後人不暖席黔突¶之間
夫豈惟遂霸恭茂之徒斂手而未得施而賢<md:KR4d0105_SBCK_033-13b>¶如子産方
用以得殺無足怪也而况奉法循理之¶吏類皆仁厚君
子不暴而裕者如陳公之守綿盖¶更六考而後僅得施
<pb:KR4d0105_WYG_033-14a>
其髣髴修庠校損庸役便轉¶輸勸賙貸綏背蠻折留獄
興圩堰繕郛壘皆有次¶序而一時大人君子皆以循吏
稱之雖陳公之所¶學而未施者不止於是然使不得六
年而為之雖¶綿州之政事亦未昜志也昔陳平有興漢
平難之¶功而其自訟以謂我多陰謀子孫不昌陰謀雖
有¶功神所不報而循吏不欺君子不賊民其事顯在<md:KR4d0105_SBCK_033-14a>¶陽
徳夫顯有施於物者則物亦將顯以報故君子¶知臧孫
達之必有後於魯也公之子唐從吾游亦¶長者似其先
<pb:KR4d0105_WYG_033-14b>
人云¶
　　　書魯直題髙求父揚清亭詩後¶
魯直於治心養氣能為人所不為故用於讀書為¶文字
致思髙逺亦似其為人陶淵明泊然物外故¶其語言多
物外意而世之學淵明者處喧為淡例¶作一種不工無
味之辭曰吾似淵明其質非也元¶祐辛未清明前一日
符離舟中<md:KR4d0105_SBCK_033-14b>¶　　　書李正臣怪石詩後
<pb:KR4d0105_WYG_033-15a>
湖口李正臣世収怪石至數十百初正臣蓄一石¶髙五
尺而狀異甚東坡先生謫惠州過而題之云¶壺中九華
謂其一山九峯也元符己夘九月貶上¶饒艤鍾山寺下
寺僧言壺中九華竒怪而正臣不¶来余不暇往庚辰七
月遇赦北歸至寺下首問之¶則為當塗郭祥正以八十
千取去累月矣然東坡¶先生將復過此李氏室中&KR0886;崒
森聳殊形詭觀者¶尚多公一題之皆重於九華矣<md:KR4d0105_SBCK_033-15a>¶　　　跋林逋薦士書後
<pb:KR4d0105_WYG_033-15b>
余嘗出錢唐門遵湖放北山一徑趨崦委曲深逺¶菱荇
魚鳥可樂過林君居拜墓下塵埃榛莽山風¶蕭然至竹
閣讀其棟間詩徘徊彷徨有羨慕也吾¶師疾固見耦而
耕者曰不可與同羣至㸃鼓瑟希¶則喟然嘆曰吾與㸃
士亦要志之所向仕不仕何¶有林君遭太平可以仕豈
其天情自疎莫可尸祝¶不在枯槁伏藏也其推輓後来
欲其聞達則反復¶致志如恐不及賢哉詩曰皎皎白駒
在彼空谷生<md:KR4d0105_SBCK_033-15b>¶芻一束其人如玉安得林君者而從之元
<pb:KR4d0105_WYG_033-16a>
豐五年¶七月十四日晁補之記¶
　　　跋廖明畧能賦堂記後¶
常物之情不知其所以然而自相反者二列禦寇¶曰今
有偕生之疾與體偕長志强而氣弱故足於¶謀而寡於
㫁志弱而氣强故少於慮而傷於專此¶志與氣之所稟
者有餘不足不能相昜而自相反¶者一也王弼曰陵三
軍者或懼於朝廷之儀㬥威¶武者或困於酒色之娛此
志與氣皆有餘而勇敢<md:KR4d0105_SBCK_033-16a>¶柔於禮文悍鄙屈於嗜欲物或
<pb:KR4d0105_WYG_033-16b>
移之而自相反者¶二也語曰望之儼然即之也温聴其
言也厲夫儼¶然而能温温而能厲此豈常物之情自相
反而然¶將君子有以反之能莊而能同者也盖余同年
生¶廖明畧學問博古志操如雪霜然以方北郭順子¶則
清而未容故驁世患嘗觀曽敬之會稽尉廨梅¶花而以
宋廣平事名其堂曰能賦是其乆摧剛為¶柔意少貶而
然者也而余亦嘗論廣平嚴毅所謂¶沒向千載凜凜猶
有生氣者至於人之所同為不<md:KR4d0105_SBCK_033-16b>¶害其異而鹿門子庸何
<pb:KR4d0105_WYG_033-17a>
怪乎張良崔浩皆昔之所¶謂豪傑良宜魁梧竒偉而貌
狀迺如婦人女子浩¶若不勝衣者而胷中所懐踰於兵
甲夫形容趣好¶之相反何足以識君子之大體也而敬
之妙年天¶材俊異文章論議過人逺甚借曰未識於事
其大¶者固已先立矣以廣平之鐵心石腸而當其平居¶
自喜不廢為清便豔發之語則如敬之之疏通知¶方雖
平居富為清便豔發之語至於臨事感憤余¶知其亦不
害為鐵心石腸也而明畧所以期敬之<md:KR4d0105_SBCK_033-17a>¶不亦逺歟然敬
<pb:KR4d0105_WYG_033-17b>
之不汙以干時乃若廣平之開府¶與不若廣平之遇則
敬之固自曰有命元符三年¶四月二十五日南陽晁補
之題¶
　　　跋東坡所記漳守柯述異鵲事後¶
政以得民心為本而以信及豚魚者為至昜之意¶若曰
豚魚信猶及之人可知矣吏無愛物之誠民¶心不附之
雖鳳凰下嘉禾生諸難致之物畢至非¶祥也夫必有誠
心實事如柯侯述之得漳民民以¶為惠而鵲應之斯異
<pb:KR4d0105_WYG_033-18a>
矣古之循吏民不忍去之如<md:KR4d0105_SBCK_033-17b>¶父母故史板其蹟而書之
虎徙珠還雉馴蝗去後¶不復見此乆謂徒虚語今乃知
之廣陵掾曄乃侯¶長子數與余議疑獄不附重近古所
謂求生之者¶其世有隂徳當不愧於東坡公所期元祐
七年十¶一月二十五日南陽晁補之无咎題¶
　　　跋董氏唐誥¶
京東將供備使董侯嘗夜過余曰我之先有仕於¶唐顯
者曰京兆尹諱叔經不知於我幾世祖也我¶家歴五代
<pb:KR4d0105_WYG_033-18b>
至仕本朝子孫世謹厚故傳其誥猶在<md:KR4d0105_SBCK_033-18a>¶因就予求燭出
三巻書其一則京兆君為順宗山¶陵副使祕書監兼御
史大夫元和六年閏六月六¶日告也譽京兆君良美首
尾無漫缺雖甚細字皆¶可識盖盧景亮為中書舎人所
行予起喜曰憲宗¶唐中興賢主初年順宗未葬劉闢反
西川正月髙¶崇文出討七月葬順宗豐陵時京兆號多
事而尹¶以此時進才選也盧景亮稱善屬文以直諫知
名¶元和間譽京兆君良美其辭當不誣可為董侯慶¶然
<pb:KR4d0105_WYG_033-19a>
獨怪京兆君為憲宗用若此宜有政事聞於時<md:KR4d0105_SBCK_033-18b>¶而其施
設不少槩見何也間以其年月日攷之舊¶史則不謬而
閏六月之六日為戊辰凡氏諱與官¶及平章事以下名
於告者舉合自閏六月之戊辰¶始命至八月之癸未以
卒其莅京兆之日七十六¶而止前此為尹者兵部侍郎
韋武後此為尹者尚¶書右丞李&KR0352;而新史尹不書故逸
董氏餘考之又¶合其名於告者曰中書侍郎為鄭絪自
中書舎人¶遷曰門下侍郎為杜黄裳自太常卿遷曰給
<pb:KR4d0105_WYG_033-19b>
事中¶為歸登自兵部員外郎遷曰吏部侍郎為趙宗儒<md:KR4d0105_SBCK_033-19a>¶自右庶子遷絪黄裳號賢相登宗儒讜直不囘皆¶元和
初一日時才選也最後郎中兼者卑不顯乃¶不得質予
嘗讀韓愈順宗實録見李實以不任職¶貶知唐重京兆
尹也自李實接韋武中間二年憲¶宗始即位二相賢新
用且京兆號多事擇人固宜¶重時百司官多改置韓愈
亦自外入為博士皆以¶是年也愈後寖用乃至京兆尹
其選亦難矣董氏¶雖施設無所見予能語其賢者以一
<pb:KR4d0105_WYG_033-20a>
時事知之當¶如此後二告皆董淛一曲沃簿一猗氏丞
長慶大<md:KR4d0105_SBCK_033-19b>¶中時告也漫缺不若前可識獨曲沃告有蠅頭
字¶考即京兆君祖為珪曽祖為端里為京兆府萬年¶縣
洪固鄉貴胄里而端以下及淛凡四世粗見乃¶次序歸
董侯董侯中武舉為將知方畧慕古人也¶必有功名以
不愧其先世云元豐二年十二月二¶十日晁補之題¶
　　　跋陳伯比所収顔魯公書後¶
顔公以耆老忠義縊於賊手世言公尸解不死開¶棺肌
<pb:KR4d0105_WYG_033-20b>
肉如生爪透手背郉和璞聞而歎曰此所謂<md:KR4d0105_SBCK_033-20a>¶形仙後五
百年雖藏金石之中猶當擘裂飛去嘗¶憶太平廣記載
有戍軍數千人忿不相能欲自將¶攻其部將忘其姓名
力不足制升髙謝衆刎頸而¶死衆為之解後見夢於茅
山道士曰帝命吾為五¶百靈官之一有大功於物者死
而不亡自昔然也¶至公筆法奇偉雖其天姿獨得亦忠
義秀發能然¶栁誠懸所謂心正則筆正者而世人乃欲
以其塵¶埃倭墯之姿追蹟紙墨之間逺矣
<pb:KR4d0105_WYG_033-21a>
　　　跋翰林東坡公畫<md:KR4d0105_SBCK_033-20b>¶翰林東坡公畫蠏蘭陵胡世將得於開封夏大韶¶以示
補之補之曰本朝初以辭律謀議㕘取人東¶坡公之始
中禮部第一也其啟事有博觀䇿論精¶取詩賦之言言
有所縱者有所拘也其謝主司而¶譽其能如此曰奇文
髙論大或出於繩檢比聲協¶句小亦合於方圓盖公平
居胷中閎放所謂吞若¶雲夢曽不芥蔕者而此畫水蟲
瑣屑毛介曲隈芒¶縷具備殊不類其胷中豈公之才固
<pb:KR4d0105_WYG_033-21b>
若是大或出¶於繩檢小亦合於方圓耶抑孔子之教人
退者進<md:KR4d0105_SBCK_033-21a>¶之兼人者退之君之治氣養心亦固若是耶嘗
試¶折衷於孟子之言曰觀水有術必觀其瀾日月有¶明
容光必照焉歸墟盪沃不見水端此觀其大者¶也牆隙□
射無非大明此觀其小者也而後可以¶言成全或曰
夜光之劎切玉如泥以之挑菜不如¶兩錢之錐此不善
用大者也余於公知之¶
　　　跋李遵昜畫魚圖
<pb:KR4d0105_WYG_033-22a>
魚之醜以千百數且一物而極巨細之形者惟魚¶天池
之鯤其大不知其幾千里毫素之窘不能追<md:KR4d0105_SBCK_033-21b>¶也長塘之
水一斛而魚半斛其小如針鋒毫素可¶追不能工也則
夫可追而工者不過於九澤之所¶同有九罭之所常萃
鱨鯉鱒魴頒首莘尾之間盖¶見者能識之然世猶以謂
畫師喜為鬼神而憚為¶狗馬鬼神怪幻昜以罔人而狗
馬與鱨鱒所常覩¶者夫人而能指其失故工此尤難是
不然夫鯤以¶海運而針鋒若滅沒世固無覩鯤首尾之
<pb:KR4d0105_WYG_033-22b>
目針鋒¶鱗之眼則欲窮巨細之倪至此而能者俱廢且
凡¶魚亦不一狀則畫之難工又非若狗馬比然嘗試<md:KR4d0105_SBCK_033-22a>¶遺
物以觀物物常不能廋其狀盡得一魚之意則¶鋪几尺
紙曰此天池也此長塘也廣狹不移而皆¶在一以為鯤
則稽天之涯覩不見其不足一以為¶針鋒則蹄涔之態
具不見其有餘大小惟意而不¶在形巧拙繄神而不以
手無不能者而遵昜亦時¶隠几翛然去智以觀天機之
動蚿以多足運風以¶無形逺進乎技矣庚辰三月六日
<pb:KR4d0105_WYG_033-23a>
晁補之題¶
　　　跋魯直所書崔白竹後贈漢舉¶
沙邱之相至物色牝牡而喪其見白於畫類之以<md:KR4d0105_SBCK_033-22b>¶觀物
得其意審故能精若此魯直曰吾不能知畫¶而知吾事
詩如畫欲命物之意審以吾事言之凡¶天下之名知白
者莫我若也漢舉於學慕魯直而¶喜白畫時時自撮筦
為竹枝飛鳥煙雲天機殊妙¶以比文字殆似魯直自然
獨得不可相與者余既¶拙於語言而畫又非所能學嘗
<pb:KR4d0105_WYG_033-23b>
試以此内觀譬聞¶解牛得養生其可哉¶
　　　跋董元畫¶
翰林沈存中筆談云僧巨然畫近視之幾不成物<md:KR4d0105_SBCK_033-23a>¶象逺
視之則晦明向背意趣皆得余得二軸於外¶弟杜天達
家近存中評也然巨然盖師董元此董¶筆也與余二軸
不類迺知自昔學者皆師心而不¶蹈跡唐人最名善書
而筆法皆祖二王離而視之¶觀歐無虞覩顔忘栁若蹈
跡者則今院體書無以¶復増故曰尋常之内畫者謹毛
<pb:KR4d0105_WYG_033-24a>
而失貌乙酉十一¶月二十六日晁補之書¶
　　　跋范伯履所収郭恕先畫本¶
恕先髙賢絶藝世所共知其筆墨精妙蛇蟬變化<md:KR4d0105_SBCK_033-23b>¶夀臣
父叔記之矣然恕先要為難知以為異人耶¶自應會意
物表不當復賓賓效世俗為者而此畫¶本範模闗吳輩
一二曲折毫髮㸃綴惟謹不謬豈¶大匠誨人必以規矩
者歟其遺跡不多有世傳圖¶上一角數峯疋素本未作
童子紙鳶中引線滿之¶離絶匠意此又豈規矩筆墨可
<pb:KR4d0105_WYG_033-24b>
求者哉彌明道士¶云吾不解人間書而石鼎聯句極唐
詩之巧語侯¶劉輩以謂吾就汝所能者為之恕先其近
是哉¶
　　　跋化度寺碑後<md:KR4d0105_SBCK_033-24a>¶余觀古人惟徳操皆素定而能伎所長不同趣人¶物之
盛莫近於唐然名詩者或不能賦名賦者或¶不能文名
文者或不能字畫字畫之工率愧述作¶也以其習之專
守之不昜故各能盡其妙類承蜩¶丈人用志不分乃凝
<pb:KR4d0105_WYG_033-25a>
於神者歐陽文忠公嘗云牡¶丹花之絶而無甘實茘支
果之絶而非名花昔樂¶天嘗有感於二物矣是孰尸其
付與耶雖然二物¶者惟不兼物之美故能各極其精信
哉是言歐虞¶褚嶭唐初以書顯者捨其徳操而論亦不
聞它能<md:KR4d0105_SBCK_033-24b>¶伎如其字畫之精也嗚呼此其所以精乎學者
能¶以是心學專且不昜古人之事業何求而不得况¶詩
文與書哉而後之君子學則皆有侈心必事事¶在人先
故五伎而窮
<pb:KR4d0105_WYG_033-25b>
　　　跋謝良佐所収李唐卿篆千字文¶
學書在法而其妙在人法可以人人而傳而妙必¶其胷
中之所獨得書工筆吏竭精神於日夜盡得¶古人㸃畫
之法而模之穠纎横斜毫髮必似而古¶人之妙處已亡
妙不在於法也而謝侯所藏幅紙<md:KR4d0105_SBCK_033-25a>¶書千字文特竒巧圓
方不失而飛揚自如過其流¶輩逺甚盖一時絶藝也然
謝侯好玩甚多書畫硯¶墨類皆第一室中之所藏固有
精妙過於此者覽¶其一知其他稱是也
<pb:KR4d0105_WYG_033-26a>
　　　跋第五永箴¶
髙彪校書東觀數奏賦頌竒文因事諷諫靈帝異¶之時
京兆第五永為督軍御史使督幽州百官大¶會祖餞於
長樂觀議郎蔡邕等皆賦詩彪乃獨作¶箴邕等甚美其
文以為莫尚也然予謂箴亦詩若<md:KR4d0105_SBCK_033-25b>¶賦之流爾昔賈誼鵬
賦句皆如詩四言而但中加¶兮字屬之至誼傳乃皆去
兮字則與詩箴何異彪¶與崔琦二箴亦四言之敷暢者
名箴而實賦也
<pb:KR4d0105_WYG_033-26b>
　　　跋蘭亭序¶
始余幼時讀太平廣記見唐太宗遣蕭翼購蘭亭¶敘事
盖譎以出之輒歎息曰蘭亭敘若是貴耶至¶使萬椉之
主捐信於匹夫傳稱子貢詐而全魯弦¶髙誕而存鄭遺
一言之細建二國之業猶不可以¶為常以太宗之賢巍
巍乎近古所無奈何溺小嗜<md:KR4d0105_SBCK_033-26a>¶好而輕喪其所常之寳異
於得原失信不為而去¶矣晚多閒居頗屛世好獨於古
人筆墨之遺猶愛¶而不能置顧甚於少年喜官爵遲莫
<pb:KR4d0105_WYG_033-27a>
營田宅者與¶前論異矣因誦白居昜七徳歌曰功成理
定何足¶逺速在推心致人腹怨女三千放出宫死囚四
百¶来歸獄復歎曰太宗以一旅取天下惟信爾夫不¶吝
三千女而出宫自信也不約四百囚而来歸獄¶人信也
晉捨原何足道哉全魯存鄭利重於譎也¶愛蘭亭敘事
小於欺也其老而將傳至從其子求<md:KR4d0105_SBCK_033-26b>¶書從葬亦累矣累
物鈞病於行若太宗不累者大¶累者小則世將曰此何
足以論諸信不信之間士¶之行已亦若此而已然則此
<pb:KR4d0105_WYG_033-27b>
書雖以石刻傳可寳¶也崇寧丙戌前冬至五日緡東皋
流憩洞李季良¶出之晁補之題記¶
　　　跋曼卿詩刻¶
右石公曼卿詩自書曼卿與蘇公子美齊名兩人¶皆歐
陽文忠公所畏澄心堂詩所謂曼卿子美皆¶竒才者也
又曼卿墓表其畧曰曼卿先世幽州人<md:KR4d0105_SBCK_033-27a>¶少以氣自豪讀
書不治章句獨慕古人竒節偉行¶非常之功顧不合於
時乃一混以酒文章勁健稱¶其意氣云文忠公一代儒
<pb:KR4d0105_WYG_033-28a>
宗曼卿於補之輩行闊¶四五詩工字妙不當從補之議
當如文忠公語也¶曼卿以天聖四年来令金山故詩為
此邑人作者¶多劉君一也如題張氏園亭詩云樂意相
闗禽對¶語生香不斷樹交花尤為佳句其地在邑東郭
近¶秦城古寺盖太宗時御史張公穆之别業園諸子¶之
所營也逮補之寓此盖七十年而荒墟廢址狐<md:KR4d0105_SBCK_033-27b>¶鼠之所
跳嗥獨兩大檜蒼然猶在其枝半死半生¶蟠騖竒怪想
見山陰品彚之盛微詠石句為之太¶息歸御史曽孫大
<pb:KR4d0105_WYG_033-28b>
方曰嘗試復之﨑立兩亭當為¶子名之以其語一曰樂
意一曰生香以記曼卿嘗¶醉此亦知子先世與曼卿厚
子今不可得也大方¶曰唯嵗再春大方率清曉出郭門
或問之曰東園¶壅培事恐後會大方猶子芻與同里郭
力又以曼¶卿此詩刻石欲補之書數字石上迺摭文忠
詩文¶并附題園亭詩事其末為夫後来益逺前輩竒偉<md:KR4d0105_SBCK_033-28a>¶有如石公至不知其名字志行終始何如人故詳¶出之
大方字廷賢芻字堯詢力字進道皆里良士¶而堯詢自
<pb:KR4d0105_WYG_033-29a>
云蔵曼卿書詩猶十數大觀二年三月¶己巳潁川晁補之
无咎題¶
　　　贈劉範子¶
緡城人喜治園圃而余故人劉邦式西郊達觀亭¶為甲
髙竹大栁臺可眺而池可釣也余紹聖間始¶居緡日從
邦式語邦式不外修形貌而中玉雪盖¶方今隠者也後
數年復来亦治東皋五畝宅以老<md:KR4d0105_SBCK_033-28b>¶而邦式亡矣見其子
某慨然書此崇寧二年六月¶朢日
<pb:KR4d0105_WYG_033-29b>
　　　書邢敦夫遺藁¶
邢河陽既哭其子敦夫以書抵山陽李端叔云吾¶兒垂
絶時問所欲言曰願得豫章黄魯直狀其行¶以累髙郵
孫公銘之而遺藁以屬補之為序端叔¶為補之言補之
曰昔杜牧不敢序李賀矧吾惇夫¶年未二十文章便欲
追逐古人充其志非特為賀¶者而已然吾豈可以負敦
夫將死託耶他日見河<md:KR4d0105_SBCK_033-29a>¶陽公當把臂痛哭盡出敦夫書
次第之元祐三年¶十二月五日潁川晁補之无咎題<md:KR4d0105_SBCK_033-29b>¶
<pb:KR4d0105_WYG_033-30a>
　
　
　
　
　
　
　
　
<pb:KR4d0105_WYG_033-30b>
　
　
　
　
　
　
　
　雞肋集巻三十三¶
<md:KR4d0105_SBCK_034-1a>¶
<pb:KR4d0105_WYG_034-1a>
欽定四庫全書
　雞肋集巻三十四目¶録
