# -*- mode: mandoku-view; -*-
#+TITLE: 濟北晁先生雞肋集
#+DATE: 2015-09-11 10:03:38.772471
#+PROPERTY: ID KR4d0105
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 55
#+PROPERTY: FILE SB04n0551-055雞肋集-卷第五十五.
<pb:KR4d0105_SBCK_055-1a>¶
濟北晁先生雞肋集目録¶
　第五十五卷¶
　　表¶
　　　齊州謝到任表¶
　　　南京謝到任表¶
　　　亳州謝到任表¶
　　　信州謝到任表¶
　　　河中府謝到任表¶
　　　湖州謝到任表¶
<pb:KR4d0105_SBCK_055-1b>¶
　　　謝得請南京鴻慶宫表¶
　　　謝得請江州太平觀表¶
　　　泗州謝上表¶
　　　代河北提刑王朝散謝上表¶
　　　代朔漕蹇侍郎謝奬諭表¶
　　　代朔漕李楚老謝奬諭表¶
　　　代北京謝太皇太后垂簾戒飭官吏表¶
　　　代朔漕蹇周輔謝除侍郎表¶
　　　代澶州守韓太中授官表¶
<pb:KR4d0105_SBCK_055-2a>¶
　　　代劉中書謝加勳封表¶
　　　代劉門下謝表¶
　　　代劉門下謝表¶
　　　代韓太中乞致仕表¶
　　　代司馬康子植謝應副葬事表¶
　　　代司馬康子植謝應副葬事表¶
<pb:KR4d0105_SBCK_055-2b>¶
¶
濟北晁先生雞肋集目録(終)¶
<pb:KR4d0105_SBCK_055-3a>¶
濟北晁先生雞肋集巻第五十五¶
　表¶
　　齊州謝到任表¶
臣補之言伏奉敕命差臣權知齊州軍州事臣已¶
於六月十六日到任交割訖從臣之欲獲奉親輿¶
便臣之私使近鄉邑愚&KR0168;自擇其所處素望亦何¶
以復加惟寄重而才微且人輕而恩渥循涯湥靦¶
隕涕難収臣補之誠惶誠懼頓首頓首伏念臣五¶
世簪纓一介韋布涵濡禮義砥礪鑛頑先帝起經¶
<pb:KR4d0105_SBCK_055-3b>¶
術之殘偶叨賜第陛下修館閣之舊首玷具員傅¶
毛羽而使翔弛轡銜而要至獨行偏上不知所學¶
之何施少與數竒秖有此心之自信丐廣陵之貳¶
政在元祐之五年從簿書中以著作召雖此職名¶
存而實廢然常情内重而外輕再陪英俊之游亦¶
幸採収之及而臣拙囏滋爾貧窶仍之厯塵中祕¶
之五資坐守集仙之四庫未嘗任毫末事安得有¶
膚寸勞於法既當為州還朝又已踰嵗用復傾於¶
肝鬲至兩瀆於冕旒敢圖包荒重此得請假濟南¶
<pb:KR4d0105_SBCK_055-4a>¶
之印紱近大野之墳廬此葢伏遇皇帝陛下發天¶
縱之多能爲日新之盛徳謂未有廩而不試葢必¶
將試而後知故兹愚疎亦在器使再念臣所領郡¶
耕織甚饒人之愛生法令易擾雖闊達多智不無¶
從㫺之土風而平易近民亦有當時之政事臣願¶
布宣上徳利養下氓儻小假於嵗時必粗殫於駑¶
蹇臣無任感天荷聖激切屏營之至謹奉表稱謝¶
以聞臣補之誠惶誠懼頓首頓首謹言¶
　　南京謝到任表¶
<pb:KR4d0105_SBCK_055-4b>¶
臣補之言臣昨任知齊州為揚州修過摘星樓事¶
伏䝉聖恩特從寛典就差通判應天府臣已於三¶
月二日到任上訖小已下僚昧於職守盛時公議¶
特此貸全未使廢閑猶叨安便媿湥汗溢感極涕¶
横臣補之(謝/中)伏念臣家世凋零在朝廷者無幾人¶
材闒茸所學問者又非猥迫寒飢出營仕進本自¶
安於常調固絶望於亨塗庶幾孤愚不越分量而¶
偶弼臣之一薦濫文館者十年初無毫毛得被驅¶
䇿徒累資任以致麾符臣自揣思久當顛沛加以¶
<pb:KR4d0105_SBCK_055-5a>¶
祚薄多故器小易盈不能恪居於其官遂使咎生¶
於所忽幸仁聖矜其如此故迂疎尚以并容第解¶
郡章旋霑祿食將母之幸於臣已多徳大施隆身¶
微命賤成遂莫悔啟處若驚恭惟皇帝陛下明目¶
達聰與人爲善畢修祖宗之舊政遍攬中外之英¶
材建官惟賢宥過無大雖憑生之螻蟻亦䝉賴於¶
乾坤臣敢不謹畏自新忠誠内誓念洗心以償罪¶
譴既負負無可言思發憤以赴功名又區區不足¶
道報恩無所碎首爲期¶
<pb:KR4d0105_SBCK_055-5b>¶
　　亳州謝到任表¶
臣補之言臣昨知齊州縁舊公坐正月十日准敕¶
降通判南京礙親回避九月三日准敕就差通判¶
亳州於當月二十五日到任上訖咎悔難追已更¶
寒暑嫌疑自列敢憚道塗再服寛恩重增感涕臣¶
補之誠惶誠懼頓首頓首伏念臣粗知學問本乏¶
材能仕豈為貧慙居卑之亦分家雖積善傷餘慶¶
之已微嘗念居不可以求安福孰先於無禍故六¶
年遷徙甘常困於米鹽而羣從凋零祗自憐其形¶
<pb:KR4d0105_SBCK_055-6a>¶
影未敢當江湖飛集之數何足掛朝廷論議之間¶
每欽宥過無大之仁則思見危致命之義未試以¶
事孰明此心諒與釜之已多誠挈瓶之何有但知¶
揣已皆是踰涯恭惟皇帝陛下惟時憲天常善救¶
物稽先朝之美意與治古以同興謂蕩蕩民無能¶
名佑啟我以正故業業日致其孝繼序思不㤀葢¶
欲得萬國之歡心足以斂五福而敷錫雖甚微鄙¶
不終棄捐重念臣頃迫養親久從補外昨由公坐¶
得譴止以佐官連書亦既累年實更三赦事雖自¶
<pb:KR4d0105_SBCK_055-6b>¶
致情則無它庶省循茍免於人非或湔洗稍容於¶
國是犬馬能報況服冠&KR0322;樗櫟無堪猶足燔燎終¶
自知其死所不敢愛於身先瞻望闕廷臣無任感¶
天荷聖激切屏營之至¶
　　信州謝到任表¶
臣補之言先奉敕落祕閣挍理添差監處州鹽酒¶
税尋丁母憂服闋奉敕添差監信州鹽酒税已於¶
閏九月十二日到任管句訖初免親喪再塵仕綴¶
嘗干國典復以罪行夙涉江湖祗臨物局戴湥仁¶
<pb:KR4d0105_SBCK_055-7a>¶
而自幸俯餘息以知危臣補之頓首頓首伏念臣¶
家世衰微人材駑下少不天而孤露畏無類以僻¶
違濫先朝經術之科玷陛下文館之&KR0223;至於積累¶
資任忝冒麾符雖區區揣已分量之餘實碌碌同¶
時流輩之後内則詢事考言而蔑秋毫之獻外亦¶
承流宣化而乏膚寸之聞豈惟有悔之莫追自以¶
無功而應汰含容渥厚昧懵顛隮咸股往以得嫌¶
旅巢焚而誰咎神理交譴家禍併嬰弔影内慙捫¶
心外慄當滅亾於苫塊尚收録於簪裳又竊便安¶
<pb:KR4d0105_SBCK_055-7b>¶
惟湥感涕斯葢伏遇皇帝陛下道隆前烈澤浸萬¶
方皇穹降康休應屢至故簡弗率亦敷在寛為鳥¶
及魚不出天淵之内息黥與劓尚容鑪錘之間臣¶
敢不省已愆尤誓心忠義哀荒未復懷色養以終¶
天罪垢難湔報明恩而無日¶
　　河中府謝到任表¶
起廢來還荐更郎&KR0223;屬饜為請復假藩麾初見吏¶
民敬宣條教明恩未報感涕徒揮伏念臣稟生拙¶
囏遭世隆盛知寡尤所以干禄非曰能之謂崇徳¶
<pb:KR4d0105_SBCK_055-8a>¶
在於安身終不近也薰心自艾補劓無期雨露不¶
私句萌亦奮惟兩朝之聖政在太史之&KR0634;書首以¶
非才叅於羣俊青天白日道至大而難摹黑髮丹¶
心力不能而知止卒縁累懇因得便私粤自劇曹¶
付之名閫差馬不勞於吉日乞漿更值於豐年散¶
族再収啼飢皆飽斯葢伏遇皇帝陛下斂五福以¶
敷錫協萬邦於時雍重華如虞氏則既以用其中¶
丕承如武王則亦不忘乎逺固特重監司守土之¶
任葢嘗視省官卿寺之除臣願湥體至懷粗推所¶
<pb:KR4d0105_SBCK_055-8b>¶
¶
學庶幾一日之必葺敢意三年而有成¶
　　湖州謝到任表¶
臣補之言奉敕就差知湖州已於四月二十九日¶
到任訖始解蒲中即臨霅上去股肱之要郡得山¶
水之名城除授毎優事功常歉愚&KR0168;内揆感涕交¶
揮臣補之(謝/中)伏念臣本以寒生起於下國囏勤少¶
日既孤露以不天問學長年又僻違而無類未足¶
稱王裴之&KR0223;奚取銓衡不能措游夏之辭何知筆¶
削一昨所自陳列皆出悃誠已憂疾憊之莫勝更¶
<pb:KR4d0105_SBCK_055-9a>¶
覺才殫之難彊恐隕越無以塞責故蹲循冀於食¶
功終賴察微俾從補外逮今移徙復竊便安然臣¶
自惟何人徼幸迺得若此斯葢伏遇皇帝陛下道¶
光前烈仁覆羣倫瑾瑜所貴於匿瑕菅蒯可収而¶
代匱故容器使屢及下材而臣以五十嵗服官之¶
時當二千石共理之任有心許國葢蚤脱於冗員¶
無地輸忠但益修於常職臣無任感天荷聖激切¶
屛營之至¶
　　謝得請南京鴻慶宫表¶
<pb:KR4d0105_SBCK_055-9b>¶
罪䝉一洗幸已難逢未忘兢惕之初遽有便安之¶
請天不囏於平施物自慶於曲全論報無時捫心¶
有靦(謝/中)伏念臣積衰之系始冠而孤本以下才甘¶
於常調而偶在&KR0223;掄之末旋招譴咎之隨尚賴拙¶
疎希當事任是以頃先獲宥晚益附輕就付宫祠¶
實養以官曹之佚優加廩給又䘏其私室之空徳¶
厚不貲愧湥罔措斯葢伏遇皇帝陛下躬舜大智¶
法湯克寛董之用威予以馭幸故明詔飾其能改¶
而申令許以復収臣敢不日夜以思妻孥相誓念¶
<pb:KR4d0105_SBCK_055-10a>¶
方素飽歉孚於事實之能惟勵赤心遵懼以終始¶
之戒¶
　　謝得請江州太平觀表¶
起廢恩優薄從裁抑包荒徳大終畀便安以平時¶
不敢僭求而一旦曲從私欲捐生莫稱灑涕自驚¶
臣補之誠惶誠懼頓首頓首伏念臣家世衰微人¶
才嵬瑣生五十一嵗行身未免於悔尤仕二十四¶
年責實固無於毫末流離困劇秪縁梧鼠之技窮¶
湔洗召還寔遇飛龍之施普愚不知於適變狂猶¶
<pb:KR4d0105_SBCK_055-10b>¶
念於安常一昨罷還中銓當守逺郡惟祠宫爲之¶
加餼廩本先朝所以優臣工豈圖棄置之餘亦被¶
生成之賜雖乏可依之田畮不違在望之松楸荷¶
天至私跼地罔措斯葢伏遇皇帝陛下體成王之¶
爲子本王季之事兄彌性似先因心篤愛持循舊¶
法開示有容故臣所䝉於分猶過未溘先於犬馬¶
終願馳驅亦嘗學於詩書敢忘忠義瞻望闕庭臣¶
無任感天荷聖激切屏營之至¶
　　泗州謝上表¶
<pb:KR4d0105_SBCK_055-11a>¶
久此投閒初叨逺郡偶縁乏使亟竊名邦被中旨¶
以促裝不遑啟處荷上恩之起廢秪劇涕洟已見¶
吏民恪宣惠澤(謝/中)伏念臣幼知勤苦中幸採收門¶
戸積衰年齡浸晚聖主履至尊之位下材起逺譴¶
之中誠於曩時願效毫末汗青載筆嘗寓直於瑣¶
闈雞舌含香曾對敭於文陛而臣自近疑悔初非¶
棄捐覽輝絶望於赤霄食野愈思於豐草四門方¶
闢多士具來臣實何人首煩申令斯葢皇帝陛下¶
盡循古道獨運乾剛服萬物不以威刑驅一世躋¶
<pb:KR4d0105_SBCK_055-11b>¶
之仁壽咨詢欲當則左右前後皆正人播告必昭¶
則風雨霜露無非教所以小有軫慮未累砥平振¶
古徳心回昊穹之有赫普天和氣盪災祲以無餘¶
方當大酌民言益新邦命伏況瀕淮置郡除吏須¶
材豈宜淪廢之餘遽誤&KR0223;求之及今嵗事將入而¶
川流漸平臣當更謹故防博稽長利不敢飾廚傳¶
將迎以希譽庶幾審詔條施設以首公誓報更生¶
之恩終捐九死之命¶
　　代河北提刑王朝散謝上表¶
<pb:KR4d0105_SBCK_055-12a>¶
人物何堪久已安於罪貶事權良重晚復幸於甄¶
収徳厚察幽感湥出涕(謝/中)伏念臣學非知古才不¶
逮人屬逢上聖之有為偶以微勞而見録越從長¶
縣擢冒觀風傳以羽毛俾注心於寥廓弛其銜轡¶
使寓目於坦平不知無庸彊欲有立海壖之逺夷¶
貨所交豪商邀利於不貲編戸取贏而自入公冒¶
三尺嵗失萬金臣嘗究知意謂可惜惟是拙謀之¶
欲速且縁羣䇿之未安妄為更張不待報可人言¶
交至聖慮獨私察其本無它情是以第使解秩矧¶
<pb:KR4d0105_SBCK_055-12b>¶
待罪之未幾已量能而稍遷委以邊儲責之充羨¶
尚因狼戾之入迺微樵㸑之憂豈敢告勞粗期弛¶
負間關一職荏苒八期況當核實之朝尤慎酬庸¶
之賞何幸冗散不終棄捐既濫按刑猶兼視糴論¶
心莫稱隕首為期斯葢伏遇皇帝陛下乾坤包荒¶
日月燭隠記憐樗散之舊洗除瑕釁之餘欲衆人¶
各致所能恐一夫不獲其願臣敢不循省前咎激¶
昻後來庶乎無癏曠之憂或者有補報之効¶
　　代朔漕蹇侍郎謝奬諭表¶
<pb:KR4d0105_SBCK_055-13a>¶
金節假使權之重勞苦何禆璽書旌吏治之微丁¶
寧甚寵(謝/中)伏以大河北潰比道載騷土功劇荒度¶
之憂輿梁有病涉之歎睿謨潛運羣䇿并収親煩¶
稽衆之明首冒觀風之&KR0223;馳驅夙夜㳂泝往來叅¶
諸人意之同斷以臣心之見謂夫轉害為利惟因¶
事則不煩至於徙東就西亦取道之良便泥塗盡¶
墾郵傳一新曾微通聘之囏復免鳩工之擾粗可¶
塞責豈敢言功仰承温厚之辭申以光華之錫知¶
臣若是許國奈何此葢伏遇皇帝陛下撫五辰以¶
<pb:KR4d0105_SBCK_055-13b>¶
致績之凝體羣臣以要下之報葢功必明試而悦¶
在見知凡兹班聨孰不動勸誓更殫於駑力期仰¶
荅於龍光¶
　　代朔漕李楚老謝奬諭表¶
十行詔札温然敦勸之辭九府幣餘申以輝華之¶
錫寵恩并厚報稱無聞(謝/中)臣頃以迂疎久從廢斥¶
偶上䝉於記録復擢貳於輸將及屬大河再隳故¶
道舟車之役斷於一方井畝之空翛然千里天&KR0168;¶
載軫旰食靡遑親&KR0223;班聨就加視察以臣預領封¶
<pb:KR4d0105_SBCK_055-14a>¶
部叅董役工王事之勞自宜盡瘁詔書之迫安得¶
後時盡墾泥涂一新郵傳既免民居之墊且微虜¶
聘之囏在職當修亦臣常分庶幾逭責豈敢論功¶
而詔使為言璽書加奬又頒内帑并賚私家祗荷¶
眷恩惟知跼蹐恭以皇帝陛下與人為善明目達¶
聰欲羣臣咸飭爾能恐一夫不獲自盡靡愛慶賞¶
以圖懋功誓竭馳驅仰酬覆燾¶
　　代北京謝太皇太后垂簾戒飭官吏表¶
臨軒共政方祗遹於多囏申命在公咸靖恭於爾¶
<pb:KR4d0105_SBCK_055-14b>¶
服欽承睿訓增激愚&KR0168;臣某(謝/中)伏以大行皇帝稽¶
古法堯克勤纘禹允文允武乃聖乃神功燕及於¶
皇天道聿懷於多福而方䖍植壁遽泣遺弓爰資¶
訪落之謀載慎鳬鷖之守恭惟太皇太后陛下慈¶
仁世濟濬哲天開叶恭黙思道之誠助焦勞求治¶
之意申飭小大各安舊常臣某等敢不上體至懐¶
下堅素守粗知奉法惟夙夜之不忘更誓投軀庶¶
涓埃之自效¶
　　代朔漕蹇周輔除侍郎表¶
<pb:KR4d0105_SBCK_055-15a>¶
内閤邇聨擢陞未幾貳卿髙秩掄&KR0223;載加曾瀝懇¶
之莫遑第靦顔而罔措(謝/中)伏以唐虞制作無曠庶¶
官夏商纘修亦克用乂陛下龍飛天位虎變人文¶
博稽舊章大布新典在天則北斗惟喉舌於國則¶
尚書乃樞機竝張六曹各領四部侍郎雖掌其貳¶
左民又特其繁唐有司元少常伯之名周乃地官¶
小司徒之任凡井田徭賦之政與經費貨藏之方¶
其職之所當奉行其屬之所從質正必得疏通知¶
逺有爲之士以贊美成在久無前之功豈宜殊恩¶
<pb:KR4d0105_SBCK_055-15b>¶
横及瑣質如臣者乏博古之學非濟務之材蚤以¶
孤生丁乎盛際晚縁官使誤玷聖知察臣心雖頑¶
朴而能盡其心憫臣力雖疲駑而能竭其力屢膺¶
明試&KR0906;厯要津初㣲一介之先毎煩三接之渥固¶
已塵禁塗之清切䝉使隰之光華伏況比覲威顔¶
初叨臨遣今故防未復而新稟尚虚豈圖旁求更¶
此濫舉斯葢伏遇皇帝陛下對時更化跨古圖勳¶
畢収羣倫與共庶績合葦籥以助圜丘之樂飾桑¶
弧以叅武庫之兵越先衆人進躡榮級臣敢不祗¶
<pb:KR4d0105_SBCK_055-16a>¶
服訓誥厎慎事功昧冒為憂輒忘其智有所困糜¶
捐是效自許以知無不為庶幾衰羸小補嘉㑹¶
　　代澶守韓太中授官表¶
配帝合宫爰遵舊典正名羣吏肈易新階悵盛禮¶
之莫陪媿殊恩之坐及服膺祗訓改觀增輝(謝/中)伏¶
念臣生世甚寒起家尚幼綴鵷鴻之末跡近日月¶
之清光初乏異能浸階膴仕備員兩省徒有盡規¶
之誠假守四年不無去國之感荷天&KR0168;之曲記知¶
臣節之粗殫逮及禮成例沾官賞此葢伏遇皇帝¶
<pb:KR4d0105_SBCK_055-16b>¶
陛下對貺天地致孝祖宗昭明不世之休功滲漉¶
無窮之惠澤伏況録徳定位稽古建官將使人憂¶
其事而不陵實中於聲而可攷豈容衰陋首玷光¶
榮思上荅於至仁唯自期於盡瘁¶
　　代劉中書謝加勳封表¶
祗帝合宫穆神休之如在施仁㝢縣藹民氣以為¶
春預陪冕黻之嚴均被勲封之錫(謝/中)伏念臣自叅¶
機政&KR0906;厯嵗時任重為憂寵至是戒髙明日運徒¶
知聖徳之不遲忠樸慮殫滋愧王功之無補逮總¶
<pb:KR4d0105_SBCK_055-17a>¶
章之親祀肅羣辟之具來玉&KR0756;未馳雨先驅而警¶
道黄流既祼日純耀以排氛仰惟信順之所章此¶
豈贊襄之可及已告成於釐事肆大賚於寰中衍¶
食增封駢休呇寵此葢伏遇皇帝陛下孝慈致治¶
精祲格幽跡其始基固可效天而法地推諸極至¶
自當咸五而登三澤無一物之不加惠始近臣而¶
下逮未知報禮秪有捐軀¶
　　代劉中書謝加勲封表¶
宗祀明堂穆靈心之上應受釐宣室霈皇澤之下¶
<pb:KR4d0105_SBCK_055-17b>¶
馳恩始近班寵霑異數(謝/中)伏念臣施為素短遭遇¶
獨隆未有絲毫可禆政理徒識古人之大節奉以¶
周旋常憂小器之易盈命而傴僂既託股肱之任¶
屢承帷幄之言二聖同心萬邦作乂本中孚豚魚¶
之化獲大有天人之符肆祼享於合宫肅錫鸞之¶
在御葢上徳孝慈之至厚宜格於幽雖臣工奔走¶
之靡寧則惟其職及兹慶施首冒寵光食衍實封¶
勲隆柱國莫遑辭避祗劇矜慙此葢伏遇太皇太¶
后陛下法古寛仁躋時富壽聖有謨訓故吾君常¶
<pb:KR4d0105_SBCK_055-18a>¶
則而行神罔怨恫故斯人竝受其福使太平可以¶
坐致亦羣臣實與有榮惟誓糜捐以圖報稱¶
　　代劉門下謝表¶
驟膺中旨改貳東臺任巳重而不勝請徒堅而莫¶
避感湥榮寵愧極迂疎臣(謝/中)伏念臣素乏賢勞蚤¶
塵柄用思一介之賤而得志若是顧厯年于兹而¶
報國缺然是以進常内竭于見聞退亦不遑於夙¶
夜借曰知爾則何以空懷盛旦之難逢安有為事¶
而無功方愧中才之不足已憂昧冒更俾進遷而¶
<pb:KR4d0105_SBCK_055-18b>¶
況黄闥三司之崇侍郎左相之亞猥當謀大滋覺¶
人微此葢伏遇皇帝陛下付物以能使臣有禮稽¶
法上古無貳法於後王取士當今不借才於異代¶
股肱所寄負椉為憂誓殫積日之勤終覩太平之¶
美¶
　　代劉門下謝表¶
備員内史已預秉於政機改職東臺矧重增於事¶
任非才第愧成命莫還(謝/中)伏念臣猥以寸長寖叨¶
大用幸聖明圖國每容言聴而諫行庶法令便民¶
<pb:KR4d0105_SBCK_055-19a>¶
復見家給而人足所以入侍禁闥出居私庭罄胷¶
中之淺聞豈敢有愛思天下之大計懼不足為何¶
期無功更被異數驟遷左省實貳納言此葢伏遇¶
太皇太后陛下道與治同政求天意欲勵臣節靡¶
愛官榮詢國人言賢豈聞於皆可代大匠斲手終¶
畏於得傷尚竭疲駑以祈報稱¶
　　代韓太中乞致仕表¶
壯而入官老則謝事禮典格言之具在人臣常分¶
以當然茍唯貪榮祗益招悔用瀝胏肝之懇上塵¶
<pb:KR4d0105_SBCK_055-19b>¶
旒纊之嚴(謝/中)伏念臣奮猶諸生起自下國賴先朝¶
之識拔初脱冗流荷陛下之奬知寖膺繁使按刑¶
兩道將漕八期出領州麾入聨府宷徒坐糜於餼¶
廩曾蔑著於涓埃葢嘗&KR0223;貳計廷進躋諫省間因¶
便殿數侍清光不以此時少有禆補至於晚境寧¶
可激昻一昨䝉召近藩備員大匠當陛下董正治¶
官之日實羣公黽俛從事之時而臣年齡尚衰筋¶
力愈憊既囏拜俛莫奉朝趨輒求便私偶幸得請¶
陪京地近畱司務閑雖眷戀於明恩終愧慙於尸¶
<pb:KR4d0105_SBCK_055-20a>¶
寵安有鍾鳴而不息庶幾鳥倦而知還恭惟皇帝¶
陛下乾坤并容日月兼照願賜骸骨許㱕里閭亦¶
使追隨垂白之民游泳太清之化則甚微蒲栁猶¶
私潤澤之功而已晚桑榆尚託舒長之景¶
　　代司馬康子植謝應副葬事表¶
致主之心已淪幽壤飾終之錫更躐舊章兆協卜¶
之以時恩殞身而莫報(謝/中)伏念臣祖光以徳業名¶
世常擢任於宰衡臣父康以詩禮成家亦登延於¶
勸講而侈俗方改哀楊綰之已亾太醫遽臨痛桓¶
<pb:KR4d0105_SBCK_055-20b>¶
榮之未老無祿私室荐罹鞠凶自啟手足之初至¶
掩窀穸之際君命屢至賵賜有加復因匠屬之鳩¶
材俾過家塋而視堋殘喘何力秋毫賴官此葢伏¶
遇太皇太后仁湥念功禮不遺舊將博勸於士類¶
豈曲私於臣門克意紹先獨自期於忠孝纒哀待¶
盡兩無報於君親¶
　　代司馬康子植謝應副葬事表¶
忠如皦日痛親志之永沈徳及幽泉戴君仁之下¶
逮臣某(謝/中)伏念臣父康篤行成巳力學傳家二聖¶
<pb:KR4d0105_SBCK_055-21a>¶
以似其先人一旦欲加之顯任而頃因過毁已屬¶
沈痾揜遺恨而莫伸委湥恩於不報自初告臥以¶
至喪還賜藥賜珍㱕賻㱕襚優命呇至常分已踰¶
復因匠屬之鳩材俾過家塋而視堋克襄大事無¶
費秋毫此葢伏遇皇帝陛下禮遇臣工孝治邦國¶
將為世忠良之勸豈獨臣父祖之私往者不亾當¶
有鬼神之結草微而含氣猶如鳥雀之銜環¶
<pb:KR4d0105_SBCK_055-21b>¶
¶
濟北晁先生雞肋集巻第五十五¶
