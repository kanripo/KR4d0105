# -*- mode: mandoku-view; -*-
#+TITLE: 濟北晁先生雞肋集
#+DATE: 2015-09-11 10:03:36.480185
#+PROPERTY: ID KR4d0105
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0551-006雞肋集-卷第六.
<pb:KR4d0105_SBCK_006-1a>¶
濟北晁先生雞肋集目錄¶
　第六卷¶
　　古詩¶
　　　玉溪㱕逢甥李相如汴中¶
　　　送學生李公裕兄弟赴省集¶
　　　次韵太學舒博士堯文示同志¶
　　　次韻蘇翰林五日揚州石塔寺烹茶¶
　　　題四弟以道横軸畫¶
　　　桂漿¶
<pb:KR4d0105_SBCK_006-1b>¶
　　　送舅氏楊通直令陽榖¶
　　　贈王推官允中¶
　　　之京師展墓¶
　　　同畢公叔飲城東¶
　　　題李成季負日軒¶
　　　次韻李成季感事¶
　　　同李主簿叔文飲北莊¶
　　　夏季¶
　　　曹州道中二首¶
<pb:KR4d0105_SBCK_006-2a>¶
　　　病起呈李縣令希孝¶
　　　贈金堤劉承制景文¶
　　　次韻四弟以道十二弟叔與法王唱和兼¶
　　　　示无斁弟二首¶
<pb:KR4d0105_SBCK_006-2b>¶
¶
濟北晁先生雞肋集目錄(終)¶
<pb:KR4d0105_SBCK_006-3a>¶
濟北晁先生雞肋集卷第六¶
　古詩¶
　　玉溪㱕逢甥李相如汴中¶
蠻鄉俟天形畏蠚復憚暑夢甥來萬里竹響風動¶
宇如今真似夢相對别恨吐平生窘執轡白面力¶
如虎誰令斗指日江使墮漁罟桃僵李為仆遺珮¶
滿江渚常憂抱石死無復腳踏土那知徼時願起¶
廢遇明主曠調已逺跡未用矜杜舉但憂世議隘¶
亡弓不亡楚吾甥學孔子况乃父母魯如聞四門¶
<pb:KR4d0105_SBCK_006-3b>¶
闢未信遡洄沮上書閔魃旱膏以神靈雨北海自¶
有人髙丘豈無女爾壯觀爾能吾㱕固吾所期甥¶
二兒上餘子不足數何以喻吾心酌此湘吳醑¶
　　送學生李公裕兄弟赴省集¶
閉門圍火談開户雪一尺黄昬具盃酒知君逺行¶
役君家三兄弟頗謂各無敵容父學知方大道通¶
四驛吉父尤頡頏天池觀水擊仁父少而奇乃是¶
夜光璧李侯有此子便可臥安席家居樂與餌聊¶
以止過客豈無一束芻空谷不可食宵人操寵利¶
<pb:KR4d0105_SBCK_006-4a>¶
徒手捕蜴蜥公等寧復然烏黑鵠自白屠龍業有¶
用未厭所從僻富貴念㫺時城東雪中跡¶
　　次韵太學舒博士堯文示同志¶
北門望瀛關一葦初莫渡(文在髙陽/頃官大名堯)儒宮連案¶
几㑹合豈非數蟬鳴幾何時庭菊下白露念當慰¶
佳節觴酌美無度不然坐歲晚流景急飛兔區區¶
人一馬官舍勤早草經時枉見贈彌月不能賦竹¶
齋行茗粥寂莫當屢赴此君安可得霜雪不改故¶
詩如戰交地髙處要先據牛羮君放飰轑鼎吾亦¶
<pb:KR4d0105_SBCK_006-4b>¶
飫顧慙詠伐檀無補餐已素還家便却埽況乃無¶
户屨¶
　　次韵蘇翰林五日揚州石塔寺烹茶¶
唐來木蘭寺遺跡今未滅僧鍾嘲飰後語出飢客¶
舌今公食方丈玉茗攄噫噎當年臥江湖不泣逐¶
臣玦中和似此茗受水不昜節輕塵散羅趜亂乳¶
發甌雪佳辰雜蘭艾共弔楚纍潔老謙三昧手心¶
得非口訣誰知此間妙我欲希超絶持誇淮北士¶
湯餅供朝啜¶
<pb:KR4d0105_SBCK_006-5a>¶
　　題四弟以道横軸畫¶
黄葉滿青山枯蒲静寒水鳬雁下坡塍牛羊散墟¶
里擔穫草來歸兒迎婦窺籬虎頭無骨相田野有¶
餘思¶
　　桂漿¶
暑臥午呀呷蠲煩何所投巖桂割辛芳石蜜滋甘¶
柔沃以火鼎沸閟之冰井幽三日出㴱幂明瓊盎¶
黄流冰火離坎類意比秫麥繆辛甘既兩適不湎¶
亦銷憂中年苦内熱歲願西風秋寒凉犯所畏發¶
<pb:KR4d0105_SBCK_006-5b>¶
散資爾謀時時以觴客三獻不一酬緬思湘纍語¶
啜醨終所羞北斗酌此漿違世聊逺遊恐復迷吾¶
徃僕悲道阻脩淮南㱕來些憭慄令人愁百壺無¶
此餞夙志慕林丘寧懐小山感不為桂枝畱¶
　　送舅氏楊通直令陽穀¶
人言慎縣宰頗似太丘君客户有訓遣司官無訟¶
聞外家久寂莫舅氏少辛勤一邑何足道髙名誰¶
與羣西來馬特特冬晚雪紛紛公朝道由砥孤士¶
跡如雲過門苦地僻下直迫日曛㴱泥枉竆巷寒¶
<pb:KR4d0105_SBCK_006-6a>¶
罏對殘煴感慨説宣子飄零綴遺文麟閣窘鈆槧¶
魚山失耕芸逺情等匏繫㱕夢劇絲棼山東接畿¶
甸陽穀近楡枌吏㫺猛豺虎民如竄麖麏幸逢寬¶
大時庶幾仁惠薰自笑下士策不殊野人芹愛民¶
宜百祿本茂實當蕡¶
　　贈王推官允中¶
我生譬天星睍睆但空譽學經羞輪扁常恐老竄¶
句南游上會稽弱冠肆逺步便當期汗漫如鳥鎩¶
脩羽入宮又獨晩謠諑遭衆嫮坐令平生交室冷¶
<pb:KR4d0105_SBCK_006-6b>¶
氊不具君公牆東客淸鑒美無度風期山水意千¶
載見此遇定疑丹靑仙方我以癡顧豈繄才自疎¶
閲世真異趣伐柯理無逺要以一馬喩古人本不¶
死方寸有佳處三年禹河曲日見車馬渡何知謝¶
剝啄黄土衣昜汙無人尚有子獨載城下路功名¶
喧口實簪組託肺附請看缾罌滿取躓病不去脱¶
黏窺本初須子遺所寓怵迫倦東西林間尚寬裕¶
　　之京師展墓¶
短轡馭羸馬馳驅曹濟間商飈折勁木蕭瑟道里¶
<pb:KR4d0105_SBCK_006-7a>¶
寒況復慕所天惻愴摧心肝游子歎時邁慈母憐¶
衣單來時憑窗哭五妹垂脩鬟季弟主菽粟孺妻¶
㸑茅菅悼我無令人莫奉堂上歡豈無萱草詩終¶
日倚門闌念㫺常獨立所聞詩禮難我尚未成人¶
遭罹此憂患歲晏念墳墓仳離百哀攢何時奉靈¶
車辛苦向此還親寡氣力微傍人祝加餐願言薄¶
志節茍生無形顔¶
　　同畢公叔飲城東¶
西城昔相値桃初兩三紅翩翩騖長陌春風揺馬¶
<pb:KR4d0105_SBCK_006-7b>¶
鬃後君㱕幾日游絮已濛濛解鞍不待憩相命古¶
原東芍藥雖俗花狂姿幸時供平生於知己千過¶
不一逢感君欲開口清洟出霑胸君如陶淵明不¶
為五斗恭胡為青綸上朱墨紛外䝉棄官能從我¶
短後追田翁銅斗釀秫麥竹枝弋鳬鴻何必悲無¶
衣縕黂聊御冬九辯太髙潔五噫苦羈竆置此無¶
滑和天情反其中市藥非市名名聞藥何庸十漿¶
饋五漿猶畏聞者從如何酆城畔夜夜生長虹¶
　　題李秀才成季負日軒(天隨子/李自號)¶
<pb:KR4d0105_SBCK_006-8a>¶
盧敖遊八極末至北隂墟卒然䝉谷幽覩一奇丈¶
夫淚注而鳶肩㴱目玄髭須軒軒迎風舞自得樂¶
有餘見敖默弗言慢然下臂趨敖私躡其後若士¶
意不愉曰子亦何為迷繆至此乎此雖竆荒北尚¶
或逢日烏過是有玄關晦墨不可居語竟若欺魄¶
攝身没空虛始予讀秦記疑是忽帝徒今聆天隨¶
言乃與夸父俱逐日下虞谷力竆尚嗟吁陽舒固¶
物理我亦安于于若士獨何氣幽沈山海隅渾沌¶
死已久人生信多塗¶
<pb:KR4d0105_SBCK_006-8b>¶
　　次韻李成季感事¶
吾廬無餘他文字散堆案雖微清溪鶴蓍畫亦幽¶
玩髙人來何疎午榻動成鼾夢聞足音喜不待揺¶
枕喚居貧少煙火饘食尚須旰出門兀何之踉蹌¶
從欵段吾人古遺隠鳬足閔同患負日持獻君狐¶
白不肯換商歌叩牛角長夜安得旦颼飀滿屋風¶
黄葉散投幔楚屈若靈龜出處思過半所從聊自¶
知何用詹尹算不如天隨生頭幘終日岸況君擊¶
莊缶一念腸九轉人方臥大室子獨號其畔寒山¶
<pb:KR4d0105_SBCK_006-9a>¶
來助哭咄爾勿嗟惋¶
　　同李主簿叔文飲北莊¶
蕭條蓐収竆疎樹失穠紺北風動地起雲攬紅日¶
暗李君邀我游餚蔌治寒檐相㩦二三子歘若符¶
節勘愧非谷口隠佳㑹良可暫茅堂兀四壁誰識¶
此意淡古徑無俗尋陳編有幽瞰一聆君子語粱¶
肉幾厭㗖㱕來馬河北寂寞晚舟纜吾生事逃伏¶
優游亦何憾¶
　　夏季¶
<pb:KR4d0105_SBCK_006-9b>¶
夏季百果繁兔葵亦成實獨有野石橊幽花時熠¶
熠熠熠非獨好芳榮賴午日翩翩彼白蜨髣髴粗¶
采挹睡餘起對此嘉興亦蕭瑟良非阡陌麗敢競¶
陽春出無言以成蹊上愧桃李質幸當飽霜餘萬¶
顆富君室¶
　　曹州道中二首¶
天旱久不雨四郊多狂風蕭蕭班馬鳴落日大野¶
中君子守宫廷至樂聖所同喟予不逢辰足跡道¶
里重¶
<pb:KR4d0105_SBCK_006-10a>¶
驅馬上高原秋風吹客衣感時有所懷送目鴻雁¶
飛羸僮惑岐道日草相際稀愧彼倦翔鳥知還良¶
庻幾¶
　　病起呈李縣令希孝¶
次公惡醒狂得酒要自濁病聞南隣邀不往亦踴¶
躍空床成展轉假寐風雨惡中虛氣襲逆妄夢時¶
可愕每慙張隱居凌旦發囊藥曉來天境清日出¶
鳥語樂家人語南軒靑杏巳可嚼復云竹齋前堦¶
戺有迸籜欣然欲舉手紗帽未能著平生李夫子¶
<pb:KR4d0105_SBCK_006-10b>¶
相得懷抱廓何當戒長鬚夙駕慰寂莫柸杓恐不¶
勝快語聊一噱¶
　　贈金堤劉承制景文¶
漆園説海若稷下談神州長劎堪倚天語大世莫¶
酬少狂豈其然及此日月流稍知畫足非萬事指¶
顧休夫子更髙識未沫於前修椉流聊復駛得渚¶
正須畱葢有幸遇魯何能必為周徜徉下澤車驚¶
駭入谷騶對酒尚靑眼吟詩將白頭山隂論往事¶
陳迹詎能収¶
<pb:KR4d0105_SBCK_006-11a>¶
　　次韻四弟以道十二弟叔與法王唱和兼示¶
　　无斁弟二首¶
少時勇遊山説山喜動色中年謫南方廬阜得㴱¶
歴當時不類謫忘腰帶之適怪人肝鬲異破賊喜¶
折屐只今竄林下織衣而畊食緬懷兹兩士吾宗¶
氣相得吾春種桃時子曉尋嵩日似聞黄面子為¶
採烏頭出去年陟岱宗一士世莫識天門邀之下¶
傾倒意已極斯人與人異龍虎兩超忽重尋亦無¶
路顚雨石崖坼¶
<pb:KR4d0105_SBCK_006-11b>¶
吾人伯仲間一語可物色氣自寡所諧竆乃足所¶
歴家風藐五世不肯適人適意行無險昜又跣不¶
著屐文詞如苦李慘腹人莫食猶矜不傳妙坐恐¶
兒曹得學憐新又新老奈日復日伯以最恬愉何¶
&KR1176;採之出无斁能寡言猶堪謝前識叔與氣尚豪¶
搘頤視屋極斯文惡表襮枯魚戒所忽應如魯宮¶
籒藏壁俟其坼¶
濟北晁先生雞肋集卷第六¶
