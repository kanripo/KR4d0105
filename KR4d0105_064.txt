# -*- mode: mandoku-view -*-
#+TITLE: 雞肋集
#+DATE: 2015-09-23 10:21:10
#+PROPERTY: JUAN 64


　　墓誌銘¶
　　　資政殿學士李公墓銘¶
　　　右朝議大夫致仕晁公墓誌銘¶
　　　朝奉大夫提舉京東路保馬兼保甲事楊¶公墓
　　　　誌銘¶
　　　朝請大夫致仕陳君墓誌銘
<pb:KR4d0105_WYG_064-1b>
　　　朝散大夫提舉河北糴便糧草高公墓誌<md:KR4d0105_SBCK_064-1b>¶銘¶
　　　太常少卿分司西京石君墓誌銘¶
　　　文安郡君陳氏墓誌銘¶
　　　安康郡君龎氏墓誌銘¶
　　　錢唐縣君葉氏墓誌銘¶
　　　駕部員外郎李君墓誌銘¶
　
　雞肋集巻六十四目録
<pb:KR4d0105_WYG_064-2a>
欽<md:KR4d0105_SBCK_064-2a>¶定四庫全書
　雞肋集巻六十四¶　　　　宋　晁補之　撰
　　墓誌銘¶
　　　資政殿學士李公墓銘¶
惟天生才於世之平氣蒸為祥卿雲景星降而在¶人中
和炳明仁宗大徳好生如天天為衮衮生才¶與賢如泉
不盡遺其後昆逮於英宗旁招洽聞公¶於是時海運鵬
騫神宗稽古出百王上上以文求¶公以儒往國有誥令
<pb:KR4d0105_WYG_064-2b>
公口出之國有政事公手裁¶之公豈能然曰上所知至
於哲宗亦再用公惟天<md:KR4d0105_SBCK_064-2b>¶子聖我祖考同三朝是毗歴三
省闥小心長慮白¶首一節不流於信不躓於疑皇建其
極五福是施¶惟君舟之柔是胡越又何濟之惟公是楫
開是大¶同至於式序天子萬年公有令譽¶
　　　右朝議大夫致仕晁公墓誌銘¶
元祐元年三月甲戌右朝議大夫致仕上柱國南¶陽縣
開國伯食邑七百户賜紫金魚袋晁公卒卜¶紹聖三年
<pb:KR4d0105_WYG_064-3a>
正月丙申吉葬于濟州任城縣諫議鄉¶呂村之原諸孤
聚而言曰我君樂善好義而畏人<md:KR4d0105_SBCK_064-3a>¶知詩固有之曰相在
爾室尚不愧于屋漏又曰君¶子無昜由言耳屬于垣圖
我君之言行雖州閭懼¶莫之盡惟垣屋漏其不可欺諸
孤尚識之廼相與¶諉公之壻承議郎知開封府祥符縣
事王仲博叙¶次世家爵里行事而以告其族孫補之使
銘曰凡¶親者亦不可欺也補之涕泣言曰以屬卑且不
肖¶則何敢謂宜抑毋使公之事墜於地則誄且稱諱¶亦
<pb:KR4d0105_WYG_064-3b>
不得辭也公諱仲熙字子政其先澶州清豐人¶後徙開
封祥符贈太師中書令諱某曽王父也贈<md:KR4d0105_SBCK_064-3b>¶太師中書令
諡文元諱某王父也贈金紫光禄大¶夫諱某父也光禄
娶趙氏南安郡夫人繼趙氏南¶陽郡夫人而公南安出
也文元公以儒宗耆老令¶徳事真宗為翰林學士賞延
其孫初授公將作監¶主簿遷太常寺太祝監單州酒即
以才稱故宰相¶王公珪為三司判官亟薦之再監鄧州
酒歴評事¶光禄大理丞撤酤區複牆鈎撿出入摘其積
<pb:KR4d0105_WYG_064-4a>
年奸¶蠧皆不得隠課乃大登應賞不自言且當為縣矣¶
而以南陽夫人隨季官河間復監瀛州倉便養嵗<md:KR4d0105_SBCK_064-4a>¶得圭
田粟數百斛以分其同列之無者又監泗州¶税淮溢浸
城且壊守以下皆椉城捍淮公力居多¶以勞選通判憲
州州近塞守武臣喜爭公獨與歡¶而於事未始屈凡金
榖犴獄纎悉疑似皆隂為辨¶而守不知也徙通判鄭州
復州皆有聲歴太子右¶贊善大夫國子博士虞部比部
駕部員外郎監店¶宅務左藏庫遷虞部比部郎中知均
<pb:KR4d0105_WYG_064-4b>
州改朝散朝¶請大夫民有偽稱官者自云給事公府齎
供武當¶山飰僧所過邀饋犒初謁見公公即知其欺語
吏<md:KR4d0105_SBCK_064-4b>¶隨至館捕之得偽御寳文書以抵法逺近皆驚判¶南
京國子監遷右朝議大夫管句鴻慶宫監東嶽¶南嶽廟
皆寓濉陽凡十餘年杜門蕭散幅巾燕坐¶樵蘇不入而
幾微未嘗見於色故人親戚過者為¶公歎息而公意不
在是怡然自得若顧南山言爽¶氣者聞之莊周稱北郭
順子使人之意也消補之¶不能名順子何如人而對公
<pb:KR4d0105_WYG_064-5a>
未語胸中之膠擾者¶已定譬諸飲氷内熱立解順塗而
往知古人之所¶以近於道者必有在也享年六十有八
娶張氏崇<md:KR4d0105_SBCK_064-5a>¶徳縣君男端弼登進士第朝請郎端介宣徳
郎端¶修太平令端粹虞城尉端厚假承務郎女長適王¶
仲博狀公行者也次適通直郎通判安州鄭猛次¶適羅
田尉高道華次適相州録事叅軍高公秉孫¶十人曰資
之登進士第相州司理叅軍順之完之¶頌之葵之述之
疑之頡之蓻之槱之未仕曽孫一¶人曰公紹公少孤事
<pb:KR4d0105_WYG_064-5b>
南陽以孝聞篤愛其弟有人¶所難能者為人忠信平夷
寬裕不矜伐趨事靜以¶敏自奉養儉薄而遇人之急至
解衣賙之恐不足<md:KR4d0105_SBCK_064-5b>¶其罷均州尚彊即求散局不以家空
竭為慮尤不¶喜權其樂彼與此同而自謂得於此者多
也昔文¶元公嘗言吾自㓜及老歴官臨事未嘗挾情害
物¶傾人售進其晩節著書垂訓多慎刑戒殺之意而¶公
性中和敬人而愛物葢近文元之風自南陽殁¶凡三十
年其院無期喪康寧令終人以為積善之¶報云銘曰
<pb:KR4d0105_WYG_064-6a>
道不可知而恬愉者常近之不偽者幾得之其嗜¶欲深
者其天機淺鷗舞不下肺肝已見若此者其<md:KR4d0105_SBCK_064-6a>¶生世役役
没世有餘患嗚呼公乎厚性近仁誠應¶乎真生無累於
明其安者身没無責於幽其安者¶神粤天所以爵人者
不惟其貴惟其徳視後之人¶
　　　朝奉大夫提舉京東路保馬兼保甲事楊公¶墓
　　　　誌銘¶
公楊氏諱景芬字祖徳河南府洛陽人也其系葢¶出漢
<pb:KR4d0105_WYG_064-6b>
太尉震而坊州司馬贈尚書左丞慶者生子¶偕少知名
其學長於論議剛直廉潔而愛人事昭¶陵為翰林侍讀
學士其弟任㓜而樂誼不及仕以<md:KR4d0105_SBCK_064-6b>¶卒生子恂為奉寧節
度推官贈通議大夫退儉不¶矜伐兩世宜大矣皆以不
期人知人亦莫知之以¶鍾其慶于後而生公公端靜而
開警内剛而外和¶敏於從政善與人交薰然忠厚君子
也少治春秋¶未嘗與人言遇事發其論議亹亹不可窮
以侍讀¶任為試挍書郎調定陶主簿曹州司理真符今
<pb:KR4d0105_WYG_064-7a>
改¶大理丞七遷至朝奉大夫勳上輕車都尉服三品¶嘗
知永城縣事知化州事通判亳定二州擢石塘¶催綱都
水句當公事提舉淮南折納河北東路常<md:KR4d0105_SBCK_064-7a>¶平京東保馬
保甲皆有能聲化州竝海亡城郭嵗¶賦竹葦為藩&KR0275;風
至飄巻為虚居者不安民疲于¶賦且土䟽不可城君奏
乞庫錢百萬陶甓城之嵗¶以無患海旁諸州皆圖去為
式宣徽馮公京守亳¶事無大小皆諉公公為一二裁處
而隂推其意於¶守若不自己出者馮公心善之定守多
<pb:KR4d0105_WYG_064-7b>
重臣尚威¶通判視簿書無可否公曰州事吾職也豈出
位者¶有害于理戾于法者爭之帥憲肅韓公絳亦深知¶
公其領淮南折納諸路皆有使及還爭求對冀得<md:KR4d0105_SBCK_064-7b>¶遷公
曰事隸有司且復命矣尚求對何為獨不求¶對河北前
常平官庸人騖功文檄山委州縣不能¶應則被譴去公
至省十七八諭州縣以法如此户¶部反詆其不如法請
罷公然朝廷益知之㑹得疾¶卒元祐二年正月十一日
也享年六十一以元祐¶七年某月某日葬于河南府洛
<pb:KR4d0105_WYG_064-8a>
陽縣平洛鄉張封¶村從通議公之兆夫人張氏某縣君
子規雲安軍¶司理夫郊社齋郎二女長適進士孟安㓜
未行公¶事後母以孝聞廩入不私楊氏之吉凶禮事皆
資<md:KR4d0105_SBCK_064-8a>¶焉尤為太師文公司空呂公所知補之聞之孔子¶曰
士任重而道逺仁以為巳任不亦重乎死而後¶已不亦
逺乎天下之求於聖人之言者過而期於¶士者薄曰仁
必伯夷必顔淵故後世之為仁者微¶孔子不云乎茍能
一日用其力於仁矣乎我未見¶力不足者夫能一日用
<pb:KR4d0105_WYG_064-8b>
其力於仁而孔子與其無¶不足則自斯而往曰是可與
為士矣可與任重而¶道逺矣何不可哉楊公始於事親
而親安之以施¶其族人而稱慈行已則人愛其政之在
民者民不<md:KR4d0105_SBCK_064-8b>¶忘也其庶乎所謂求仁莫近者非邪補之先
君與¶公善初補之教授北京國子監貧無以葬先君公¶
問所乏賙其半乃克葬而公未始以為徳也今公¶葬矣
補之不能身相事尚忍銘公然以謂其故舊¶銘之耶則
非公之故舊有信之者矣銘曰
<pb:KR4d0105_WYG_064-9a>
徳藏于中故人不知人不知者天知之天實知之¶其後
昌有時¶
　　　朝請大夫致仕陳君墓誌銘¶
君陳氏諱知和字徳時按其譜博州人也六世祖<md:KR4d0105_SBCK_064-9a>¶翔唐
末從事成都府王建有異志翔屢沮之廢居¶閬州之西
水孟昶以蜀歸曽祖諱省華始來自蜀¶為祥符人仕本
朝為左諫議大夫有能聲贈太師¶尚書令兼中書令秦
國公秦公生三子皆以儒學¶擢高第位將相有勳勞於
<pb:KR4d0105_WYG_064-9b>
國樞宻使尚書右僕射¶同中書門下平章事贈太師尚
書令兼中書令英¶國公謚文忠諱堯叟君祖也英公生
尚書都官郎¶中贈金紫光禄大夫諱師古光禄生君光
禄前夫¶人賈氏永年縣君後夫人潘氏安福縣君而君
寧<md:KR4d0105_SBCK_064-9b>¶國縣太君賀氏出也光禄當任子以與其族人而¶君
從祖太尉康肅公方觀察宿州任君右班殿直¶及長知
書歎曰吾家世如是吾父教我以學何如¶而吾可用此
進耶乃上書願昜所得官從左選仁¶宗嘉其意且以其
<pb:KR4d0105_WYG_064-10a>
文忠後從之初調河陽節度推¶官事四守梁適李淑張
觀蘇紳皆當時顯人其趣¶操不必同而君介然若一四
人者皆賢之再調寧¶國軍節度推官竄卒誘耕民剽里
中卒殺人民從¶旁止之傷而免守欲并論民死君爭之
力守怒而<md:KR4d0105_SBCK_064-10a>¶入君立廡下不去守悟為讞諸朝民果不死
遭安¶福憂免喪擢衛尉丞知硤石縣事縣當陜衝卒苦¶
於役作偽印帖隠民間前令比獲以要賞君一日¶執六
人且嘗度關法應死既不忍以要賞見其尫¶然誠苦於
<pb:KR4d0105_WYG_064-10b>
役者為移文所從來無他過取偽印帖¶焚之還其役戍
兵道縣中羣博犯法邏者執于庭¶數百人譟縣門且奪
之吏趣閉門君徐出坐堂上¶命開門衆莫敢入因陽叱
邏者解縱之既行宻疏¶其名河南府皆正其罪改簽書
彰徳軍節度判官<md:KR4d0105_SBCK_064-10b>¶事未行遭寧國憂免喪遷大理丞知
緱氏縣事英¶宗即位遷右贊善大夫昭陵採石聚兵緱
氏城中¶萬人倉無儲粟而輸者未至君度不可竢報乃
下¶令借富人停粟約與之息匿者没官令出而辦比¶輸
<pb:KR4d0105_WYG_064-11a>
者至則兵仰食縣者十五日矣事已旁縣吏皆¶遷而君
不自言賞亦不及遷殿中丞又遷國子博¶士通判果州
事神宗即位遷尚書虞部員外郎賜¶五品服還朝用薦
監左藏庫不就通判趙州事遷¶比部員外郎曽孝寬察
訪河北奏君偕行朝廷方<md:KR4d0105_SBCK_064-11a>¶議省郡縣寬力役吏希㫖爭
言可省而乾寧保定¶順安三軍在議中俾君往視還言
㳂邉城犬牙相¶制以利守禦而便轉輸此祖宗深意不
可改朝廷¶然之為不廢三軍中人程昉建言徙漳河洺
<pb:KR4d0105_WYG_064-11b>
州使¶者以君權知洺州董其事漳河役大昉欺朝廷以¶
昜集務減人徒人徒以故怨之百餘人燒民廬為¶暴君
盡捕得誅其始謀者八人事且畢㑹新守至¶君還趙州
昉以君為暴其短乃歸功新守而君亦¶不辯也丞相王
公安石雅知君可用使人諭君歙<md:KR4d0105_SBCK_064-11b>¶故難治而朝廷方行
法欲以倚君君不得辭擢知¶歙州事遷駕部員外郎自
以不能當執政意至則¶求閑局差管句嵩山崇福宮民
上書願留者以千¶數房州地僻守屢以贓敗又擢知房
<pb:KR4d0105_WYG_064-12a>
州事郡阻山¶城西有谿所從來高望之洶洶在城上舊
有堤圯¶不治餘三十年君議増築不欲調民乃以術招
竄¶卒廩之益以州兵凡用工萬高其舊丈二尺而廣¶如
之人初以為煩㑹明年谿大漲得堤而定人乃¶服君奏
課京西第一遷虞部郎中擢知泗州事郡<md:KR4d0105_SBCK_064-12a>¶當水衝屬霖
潦君度淮汳洙泗滿必大下因預為¶守城備水至浸城
且壊吏倉猝不知所為而君規¶畫素定語吏如此如此
城既無虞而民頼以活萬¶計璽詔奬諭擢提㸃廣南東
<pb:KR4d0105_WYG_064-12b>
路刑獄事改朝奉大¶夫番禺南粤都㑹守俸月七萬守
方對詔獄君攝¶州事竟八月當得錢六十萬君不取曰
我豈縁人¶不幸而自裕耶宴賓客為撤樂其忠厚如此
遷朝¶散大夫盜起梅州去治所更四郡君以為道驛而¶
往恐後乃自南雄州絶山倍道﨑嶇茒竹間蒙霧<md:KR4d0105_SBCK_064-12b>¶得疾
幾殆後良愈因求上印紱時方六十一上即¶位遷朝請
大夫賜三品服勳上柱國為人清慎退¶約不干權貴善
與人交自以無怨惡於人明白立¶斷所至民愛之善楷
<pb:KR4d0105_WYG_064-13a>
隸喜為詩既謝事作燕譽堂¶於第之西北隅葢以訓辭
名之日從賓客飲酒談¶笑其間以疾卒夀六十四元祐
二年五月丁巳也¶夫人鄭氏安居縣君男曰适寧鄉縣
尉逾鄭州司¶户適臨河主簿女長適朝散郎潘行次適
通直郎¶王鎮次適道州録事楚沖次適宣徳郎周昕㓜
在<md:KR4d0105_SBCK_064-13a>¶室孫男女七人諸孤以君卒之明年七月壬申葬¶于
河南府宻縣義臺鄉之武泰岡來求銘銘曰¶
仕可以藉其世而公不賴之進可以遇合而公不¶競之
<pb:KR4d0105_WYG_064-13b>
時未可以去也而公去之事取其先得取其¶後名處其
薄功處其厚造物者報其天不報其人¶其人不亾在其
後子孫¶
　　　朝散大夫提舉河北糴便糧草高公墓誌銘¶
君高氏諱旦字子明其先真定府元氏人有諱化¶者事
昭陵為武安軍節度使贈太師中書令尚書<md:KR4d0105_SBCK_064-13b>¶令諡恭壯
始自元氏徙家祥符贈其父珪左領軍¶衛上將軍恭壯
生莊宅副使惟慶莊宅生君以君¶贈左武衛上將軍而
<pb:KR4d0105_WYG_064-14a>
君亦㓜用恭壯䕃為左侍禁¶世將家喜兵而君不樂以
武名自力讀書為文辭¶遂以皇祐五年及進士第擢太
常寺奉禮郎未幾¶以親憂去免喪知新鄭縣事竝郭有
瀦水嵗比溺¶人人以為神祠之君塞焉人以不惑而其
患除簽¶書奉寧軍判官事盜殘人以母篤疾應減死守
宋¶公祁議不貸君曰法如是不可重宋公悟乃止繇<md:KR4d0105_SBCK_064-14a>¶此
知君累遷光禄寺丞著作佐郎知臨城縣事臨¶城人不
知學為興庠序教以學來者常百數縣大¶治至比嵗無
<pb:KR4d0105_WYG_064-14b>
死罪囚年飢勸鄉豪貸貧人粟約秋¶償之人相率赴令
累遷祕書丞太常博士簽書荆¶南判官事又遷尚書屯
田員外郎熙寧中舊臣有¶薦其才者㑹復將作監執政
議擇丞上曰高旦可¶既不出執政意而君論事不能阿
同列旋以讒去¶通判保定軍事雄州戍兵過保定邀中
使求請銀¶錢至閉門不得行君往執其為首者喻使去
事聞<md:KR4d0105_SBCK_064-14b>¶安撫使檄治之君為言衆不可驚卒論為首者而¶
止通判保州事遷都官員外郎元豐中以階昜官¶改朝
<pb:KR4d0105_WYG_064-15a>
散郎擢提舉河北常平事初君在荆南嘗論¶役法非是
不報至是復撰成徳軍役法上之又不¶報然朝廷卒改
役法累遷朝散大夫還朝擢提舉¶河北糴便糧草未行
以元祐元年五月十八日感¶疾卒夀五十七為人孝弟
恭寛敏於技能殆其天¶性得之工為室成指其翼曰是
却三分引繩度之¶不差人服其精尤長於吏事數上書
治平間言契<md:KR4d0105_SBCK_064-15a>¶丹所以固吾盟者利幽薊耳願姑無求邉
功以竢¶之又言河北屯田議者欲一切募民耕出租不
<pb:KR4d0105_WYG_064-15b>
如¶倣古以卒耕嵗入厚且及其暇時教以戰其計皆¶深
逺為今太師文公丞相司馬公所知未及用而¶君亾矣
娶馮氏仙源縣君繼楊氏仙居縣君繼文¶氏福昌縣君
今夫人夀安縣君王氏治内有儀法¶五男子省華卒道
華茂華冲華禮華皆未仕三女¶子長歸蔡州録事叅軍
張紱餘在室諸孤以君卒¶之年九月癸酉葬君開封府
開封縣大邉村之原<md:KR4d0105_SBCK_064-15b>¶補之先君於君為同年進士而王
夫人晁出也以¶是求銘銘曰
<pb:KR4d0105_WYG_064-16a>
高奮北方維恭壯虎臣乃及大夫以其文發身而¶世其
昌粤有功在人自昔恭壯卜浚都之南曰考¶降無有近
悔尚爾世不忘視樅柏之美¶
　　　太常少卿分司西京石君墓誌銘¶
君石氏諱輅字君椉濮州范縣人也曽祖諱溫祖¶諱文
舉皆不仕考諱崧益州司理叅軍贈工部侍¶郎工部以
明經入官而好文自君㓜學則諄諄語<md:KR4d0105_SBCK_064-16a>¶之曰汝當以文
顯即大感發晝夜誦讀貧無燭至¶梯屋就月視書無幾
<pb:KR4d0105_WYG_064-16b>
何則以詞藝中進士乙科調¶青州推官改知萊陽縣事
縣負海民習為奸利君¶治明恕賊民多改或遁去康定
中夏英公經略西¶邉奏掌永興書記管句機宜文字方
元昊叛君時¶獻䇿畫多見聽用再從辟涇州渭州用特
敕薦改¶著作佐郎賊圍鎮戎急後騎日益諸將以謂利
疾¶戰且深入牽其勢君起席末言曰賊鋒鋭未可大¶將
葛懐敏怒曰兵因敵而制勝石君安能逆知往<md:KR4d0105_SBCK_064-16b>¶先馳之
軍盡没或走入塞者猶道懐敏臨死而悔¶曰坐以書生
<pb:KR4d0105_WYG_064-17a>
待石君至此君既從軍母老與諸子¶安土不肯行欲解
官歸帥惜其才使部尉氏還戍¶因督送軍衣京東間從
范縣過問母或欲以事疵¶帥者擿其違法坐責監長葛
酒税稍徙知崑山縣¶事簽書陳州判官通判綿州邛州
事㑹嘉祐間朝¶廷以諸路計不入詔三司薦可任吏君
在書中擢¶廣濟河輦運廣濟輸尤不計數十年或置或
罷君¶究知其弊奏更法數事軍大將有罪不敢決三司<md:KR4d0105_SBCK_064-17a>¶得專治自君始明年東州之粟至京師者百萬石¶擢知
<pb:KR4d0105_WYG_064-17b>
真州又改䖍州韓魏公聞其名召至中書與¶議鹽事以
便宜措置䖍十邑綿地千里民狡善訟¶文案如山守僅
僅不能省君治不煩而威甚行三¶獄為空以疾求北歸
知光化軍復領輦運移梓州¶路運判改提㸃兩浙路刑
獄事疾病分司西京熙¶寧二年七月十八日卒年六十
二自佐著作九遷¶為太常少卿階朝奉郎勳輕車都尉
爵河東縣開¶國男食邑三百户娶孟氏長夀縣君四男
子伯宗<md:KR4d0105_SBCK_064-17b>¶古内黄尉仲宗彛通直郎季宗彭皆前卒而叔
<pb:KR4d0105_WYG_064-18a>
宗¶夀揚州録事叅軍廉平而文能裕其蠱者也君少¶孤
事兄悌遇族人恩嘗請于朝願納兩官授兄一¶致仕官
不行乃以任子恩任兄之孫宗夀卜以元¶祐八年十月
十七日葬君河南府澠池縣大塢鄉¶鳯皇山之原屬補
之銘銘曰¶
親教以學雖淺以聞推此而往可與事親君任以¶事雖
輕以成推此而往可與事君小試必立豈大¶不能夀貴
不稱短窮亦福寧此有餘而彼不足惟<md:KR4d0105_SBCK_064-18a>¶此有餘小人無
<pb:KR4d0105_WYG_064-18b>
知惟彼不足聖賢有之¶
　　　文安郡君陳氏墓誌銘¶
太中大夫權判北京留司御史臺韓公璹之夫人¶陳氏
泉州晉江縣人三司户部副使尚書兵部員¶外郎贈兵
部尚書諱詁之女夫人㓜警惠嘗閲白¶居昜詩一過能
誦其兄汝奭異之韓公未冠舉進¶士有聲尚書曰吾女
宜歸斯人乃妻韓公丞相申¶國呂公當朝夫人母家隆
盛嵗時集㑹内外命婦¶十數環坐綺紈曄然夫人以儒
<pb:KR4d0105_WYG_064-19a>
者妻在末座衣無<md:KR4d0105_SBCK_064-18b>¶繢繡語言容止不矜慕一座皆聳舅
苦風痺侍疾¶憂見於色居舅喪盡禮焉韓公以材遇主
仕寖顯¶再封夫人潁川仁夀二縣君閨門雍穆福禄美
矣¶而不幸感疾卒熙寧元年二月十八日也享年五¶十
有六初夫人未筓嘗事僧伽像嘗病劇像見夢¶曰無苦
既而遂瘳晚尤燕静將没無戚容曰生必¶有終也韓公
後貴為右諫議大夫追封夫人潁川¶郡君又追封文安
郡君以元豐六年八月甲申葬¶于衛州汲縣招賢鄉之
<pb:KR4d0105_WYG_064-19b>
原七男子祗祖奉議郎祗<md:KR4d0105_SBCK_064-19a>¶師宣徳郎祗嚴瀛州推官祗
徳奉議郎祗勤鎮東¶軍推官祗言祗諫承務郎皆有才
技諸孫男女三¶十七人盛矣補之少貧賤韓公辱知之
又與夫人¶諸子游屬補之銘銘曰¶
猗嗟夫人女徳少成十嵗鏘鏘見異其兄匪惟其¶兄父
曰實難卜所宜嬪乃從于韓于韓斯令舅曰¶孝我夫曰
匪予予妻助我燕及其子以惠宗人曰¶夫人慈于我有
恩凡民有生莫愛惟死死能不憂¶男子之美我為此詩
<pb:KR4d0105_WYG_064-20a>
質于幽宮惡乎大之有昭管<md:KR4d0105_SBCK_064-19b>¶彤¶
　　　安康郡君龎氏墓誌銘¶
國子博士彭城陳侯之夫人安康郡君龎氏紹聖¶二年
三月壬戌卒年七十有七將以其秋七月丁¶酉祔于彭
城白鶴之呂柵博士之兆其子江州彭¶澤令師道以書
來曰師道不幸先君之喪也高郵¶秦觀嘗銘矣不克葬
今舉天人以祔惟子實銘吾¶母補之曰唯龎氏單州成
武人故丞相贈司空兼¶侍中潁國莊敏公籍忠厚有謀
<pb:KR4d0105_WYG_064-20b>
功在王室夫人考<md:KR4d0105_SBCK_064-20a>¶也妣邉氏秀國夫人初潁公從其考
魏公格宦于¶彭城魏公始見夫人之舅三司鹽鐡副使
贈工部¶侍郎洎而賢之語潁公必與厚故夫人歸于博
士¶陳氏故儒者有家法夫人宜之始封南安縣君徙¶封
郡皆潁公恩也三子二女皆令孝師黯光山令¶師仲河
中府司録師道其季也淑嫁張舜民媛嫁¶章珙皆先卒
舜民今以直祕閣為陜西轉運使而¶師道好古自修而
有文恥以其技干時將老焉鄉¶人推之士嘗與遊者扳
<pb:KR4d0105_WYG_064-21a>
而出之其在位有力者以<md:KR4d0105_SBCK_064-20b>¶其行聞于天子而官之乃以
亳州司户叅軍教授¶其州又教授頻州既迎夫人還自
潁已疾病夜次¶東阿步星堕其旁賈人舟上如丹如槖
出芒下尾¶無幾何而夫人没且瞑西向臥諷彌陁不絶
口亦¶異矣為人慈儉所知甚逺蔡女子于不嫁稱師聚¶
徒傳一世以為僊自大人顯族爭奔向之夫人獨¶不然
曰道貴清淨反此禍也後于卒敗博士推貲¶以業羣弟
夫人安之不以累其夫既從其子仕州¶縣御菲而甘不
<pb:KR4d0105_WYG_064-21b>
以累其子人皆曰生貧賤若是固<md:KR4d0105_SBCK_064-21a>¶昜以大家子為此而
泰可哉銘曰¶
嘗儉而為奢一飽已多由豐而得約則難以樂居¶難而
裕惟龎公有女惟陳侯有婦士不其爾或養¶以移志我
銘夫人以媿世之士¶
　　　錢唐縣君葉氏墓誌銘¶
元祐元年夏六月戊子補之從父朝散郎太僕寺¶丞以
母夫人夀安縣太君公孫氏喪去職將以其¶逺日歸柩
<pb:KR4d0105_WYG_064-22a>
魚山祔舒州府君之兆問吉于史史曰¶天徳在日辰加
大明七月乙酉葬不觸禁無有後<md:KR4d0105_SBCK_064-21b>¶囏先是太僕之夫人
葉氏以元豐三年七月壬戌¶卒太僕泣語補之曰昔我
不天先君棄諸孤諸孤¶尚㓜所與朝夕事吾母吾母安
之不知有貧賤憂¶者實葉夫人予助將并舉其喪於魚
山諸父咸曰¶宜爾銘補之尚安得辭葉氏江南大姓自
縉雲徙¶錢唐有諱曖者舉進士得桂州司法叅軍以卒
贈¶光禄卿二子昌言昌齡同年進士皆以朝奉大夫¶老
<pb:KR4d0105_WYG_064-22b>
于家夫人父兄也光禄殁時夫人未筓事母萬¶年縣太
君宋氏能致其孝而於二兄順資慧淑纂<md:KR4d0105_SBCK_064-22a>¶組音樂凡女
子之事無不工年二十二來嬪太僕¶太僕少有高材篤
學不遑暇家事夫人躬儉菲以¶養少有則以奉宗黨賓
客故太僕得一意于業遂¶中甲科成令名夀安蚤多疾
夫人侍側不以勞苦¶懈至已有疾不欲以憂夀安起居
笑語如平時竟¶以殁得年四十有七追封錢唐縣君四
子損之臨¶之晉之渙之一女未嫁聞之卑不誄尊然婦
<pb:KR4d0105_WYG_064-23a>
人無¶外事非其家人孰信故粗撰所知以成太僕之志¶
而慰其子之思太僕兄弟伯仲叔季以仁義禮智<md:KR4d0105_SBCK_064-22b>¶四端
名皆冠以端太僕伯也因使後有攷云銘曰¶
蕙茞可充幃誰使有此丰也椅梓則為器物各求¶所同
也錡釜以湘之又甚宜其宗也副筓其委佗¶獨不見此
容也魚山兮岑岑屬綆兮及深松為城¶兮石馬吾宮旁
兮椉者下作好歌兮以謂來者為¶可窮兮如此大野¶
　　　駕部員外郎李君墓誌銘
<pb:KR4d0105_WYG_064-23b>
君李氏諱太字用之冀州信都人沈厚尚氣節既¶冠以
通禮中第調鄆州司法叅軍開封縣尉王畿<md:KR4d0105_SBCK_064-23a>¶賦省民墮
不力穡急則椎埋為姦利君行野必喻¶民本業知盜所
舍止發輒得遂以知名徙洋州録¶事叅軍服喪不赴再
調澤州推官太師潞公為轉¶運使亟稱其能州獲盜十
餘人獄具且論死矣君¶摘案謂守曰此為首應死此應
減守執之力君以¶狀議其不可㑹潞公至視之驚曰微
推官民死無¶訴矣吾知人不繆也守亦竟從君議時元
<pb:KR4d0105_WYG_064-24a>
昊擾邉¶轉輸深入多覆通判懦不肯行君請代之綏御
甚¶恩人急而不離亦不遇冦守與使者爭薦之改大<md:KR4d0105_SBCK_064-23b>¶理
寺丞知寃朐縣事就差知藤州遷太子中書藤¶夷獠吏
北人不相通訟或十年不決君因其俗為¶條理民大悦
不欲其去遷國子博士知雷澤縣事¶雷澤嵗苦水田不
入君教民作堤乃屢登民于今¶賴之遷尚書虞部員外
郎通判兗州又簽書永康¶軍判官遷比部知軍悍不䘏
事戍兵以糧惡譟營¶中欲為亂君聞遽馳入諭其長曰
<pb:KR4d0105_WYG_064-24b>
倉儲惡非知軍¶一人罪也速往自陳尚可免不者當殺
我而後起¶事衆皆伏泣曰某誤我某誤我因得其倡者
氏名<md:KR4d0105_SBCK_064-24a>¶執送知軍斬之遷駕部潞公當國記其澤州時事¶
差催發諸道錢帛又差監在京麴院且用之㑹疾¶卒嘉
祐六年六月二十有六日也為人質厚不茍¶合既仕盡
推其田園資用以與兄弟族人人稱其¶長者焉娶劉氏
封某縣君二子希罕罕舉進士中¶第左宣徳郎知某縣
事四孫宜進士中第恩州司¶户叅軍丕亘至皆學問自
<pb:KR4d0105_WYG_064-25a>
立罕以君嘗官于兗而¶樂之兗人又思君不忘既卜居
矣乃奉君之匶以¶紹聖元年某月日葬于仙源縣大庭
鄉壇山之隂<md:KR4d0105_SBCK_064-24b>¶而以左朝奉郎太祝蔡君申之狀來乞銘
罕宜補¶之塲屋舊銘曰¶
仕豈不遇名既以聞世豈不昌視子若孫生樂其¶土死
藏其原使過者泫然而語曰此故吾愛人之¶李君嗚呼
雖亾不其存¶
　
<pb:KR4d0105_WYG_064-25b>
　
　
　
　
　
　
　
　雞肋集巻六十四¶
<md:KR4d0105_SBCK_065-1a>¶
<pb:KR4d0105_WYG_065-1a>
欽定四庫全書
　雞肋集巻六十五目¶録
