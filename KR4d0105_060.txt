# -*- mode: mandoku-view -*-
#+TITLE: 雞肋集
#+DATE: 2015-09-23 10:21:10
#+PROPERTY: JUAN 60

¶¶
　　祭文¶
　　　北京為神宗靈駕發引告祭文¶
　　　河北轉運司告祭文¶
　　　河北提舉司告祭文¶
　　　禮部為欽慈皇后發引百官告祭文¶
　　　北京祭留守王太尉文
<pb:KR4d0105_WYG_060-1b>
　　　北京國子監奉詔封孟荀揚韓告先聖文<md:KR4d0105_SBCK_060-1b>¶　　　詔封孟荀揚韓告先師文¶
　　　筮地告先考著作文¶
　　　告六叔父寺丞文¶
　　　北京祭措置李宣徳文¶
　　　除夕祭北京教授廨土地神文¶
　　　罷齊州先塋焚黄告祭文¶
　　　代澶州韓諫議祭河文
<pb:KR4d0105_WYG_060-2a>
　　　代祭龍女文¶
　　　國子監祭司馬温公文<md:KR4d0105_SBCK_060-2a>¶　　　館閣祭呂申公文¶
　　　代尚書侍郎兩制祭魏王文¶
　　　祭歐陽文忠公夫人嶭氏文¶
　　　同李昭玘陳察祭贈太師李公文¶
　　　代王資政祭李少保文¶
　　　祭陜州二叔父文
<pb:KR4d0105_WYG_060-2b>
　　　祭外舅兵部杜侍郎文¶
　　　祭南京留守刑部杜侍郎文<md:KR4d0105_SBCK_060-2b>¶　
　
　
　
　
　<md:KR4d0105_SBCK_060-3a>¶雞肋集巻六十¶目録
<pb:KR4d0105_WYG_060-3a>
欽定四庫全書
　雞肋集巻六十　　　　宋　晁補之　撰
　　祭文¶
　　　北京為神宗靈駕發引告祭文¶
薤露朝晞歎九齡之夢闃宫車晏出驚七月之期¶臻崩
天增杞國之思喪考切堯人之慕因山克就¶同軌具来
羮牆痛劇於中宸弓劒哀纒於羣辟安¶知帝所逍遥廣
樂之觀空有人間惆悵汾河之詠¶戒塗雒鞏接軫大伾
<pb:KR4d0105_WYG_060-3b>
竊守提封是䖍告享風雲改¶色羽衛無暉背通汴之神
皋指清伊之吉壤惟宗<md:KR4d0105_SBCK_060-3b>¶祧傳聖謳歌訟獄以咸歸而功
徳在人禮樂政刑¶之未悖不顯亦世無疆惟休臣等祗
奉官箴阻瞻¶牆翣攀號莫逮洒血摧心¶
　　　河北轉運司告祭文¶
昊穹不弔仙馭難追爰諏七月之期是届萬方之¶軌邈
鼎湖之龍去天上景長空汾水之雁飛人間¶事改纉服
懋重熙之化見牆昭大孝之思矧茲臣¶鄰以逮黎庶仰
<pb:KR4d0105_WYG_060-4a>
瞻何所擗踊寧堪法仗載嚴悲笳¶互咽乘白雲而安往
刪黄鳥以無從惟夫神功莫<md:KR4d0105_SBCK_060-4a>¶大而難知固與景命俱傳
而不息臣等各縻官守¶阻望靈輴徒有忠誠攀號洒血¶
　　　河北提舉司告祭文¶
因山之制七月遄臻同軌之期萬方咸在弓劒留¶鼎湖
之慕衣冠餘渭水之思憭慄徂秋已變風雲¶之慘凄凉
入夜更增笳鼔之悲虞牆徒劇於見堯¶夏服仍勤於纉
禹蓍龜告吉陵寢即安刪黄鳥以¶無從訴蒼穹而何所
<pb:KR4d0105_WYG_060-4b>
惟神功不宰固妙物以難知¶且聖祚有歸宜與天而俱
永臣等孤忠徒切行奠<md:KR4d0105_SBCK_060-4b>¶莫追西望靈輴攀號雨血¶
　　　禮部為欽慈皇后發引百官告祭文¶
媯為舜氏本明徳之方興陳以滿封實故家之始¶大豈
特活千人而有祚固當流八世而莫京允屬¶盛期篤生
碩媛葛之為綌儉可化於女工雞則匪¶蠅庶無憎於朝
事是用膺天眷命開國慶基肇鳥¶至之禋郊肆龍飛之
澤㝢而不逮東朝之養已驚¶仙馭之遥抱泣珠襦初啟
<pb:KR4d0105_WYG_060-5a>
南阡之宅伸哀寳册載¶嚴西寢之封邈永裕之真游靄
欽慈之徽號雲章<md:KR4d0105_SBCK_060-5a>¶五字忍聞追逺之聲風動萬人咸識
因親之化將¶以貽休有煒垂佑無疆臣等陳力官聨羞
誠祖奠¶靈輴莫駐摧隕何堪¶
　　　北京祭留守王太尉文¶
維元豐八年八月某日某官某等謹以清酌庶羞¶之奠
致祭于故留守彰武莭度王公之靈曰書載¶箕子為武
王陳洪範嚮用五福竊嘗有言天不能¶畀人福也曰有
<pb:KR4d0105_WYG_060-5b>
嚮用者焉惟君子好徳故能受福¶于天昔賈誼以能誦
詩書屬文起家洛陽生十八<md:KR4d0105_SBCK_060-5b>¶年豈如公孫區區春秋雜
説白紛始也如推上乎¶菑川惟仁祖以仁覆天下天下
含餔鼓腹不知上¶徳之然其文章爾雅同風漢氏繄公
所以潤色公¶不有而誰先其入翰林丞御史尹開封使
三司而¶士相與賀者公且執天下之權其領十五州守
三¶都以使南院班二府者公雖不大用而位亦益遷¶粤
主上稽古思道未有命戒先耆艾者將以乞言¶乃方叔
<pb:KR4d0105_WYG_060-6a>
元老維曰壯猷豈其驒驒久董夫戎旃謂¶公當促舍人
之裝而公方且導引辟榖欲棄人間<md:KR4d0105_SBCK_060-6a>¶之陋從赤松以翛
然奄乎不知何往意者以形為¶蜩甲其不與物盡者固
已飄乎委去而登仙躋公¶堂以縮酒猶髣髴乎平日而
僾然帷几莫我覿而¶悲填若夫勤勞啓沃心存天下垂
五十載者則豈¶惟其僚屬之所私詠而燦然不泯有旂
常兮茲傳¶
　　　北京國子監奉詔封孟荀揚韓告先聖文
<pb:KR4d0105_WYG_060-6b>
維元豐七年月日河南府左軍廵判官充北京國¶子監
教授晁補之謹以清酌庶羞之奠敢昭告于¶至聖文宣
王曰昔周失厥道紀綱用微惟時夫子<md:KR4d0105_SBCK_060-6b>¶杲杲出日披其
重祲為萬世明夫子既没楊墨是¶肆爰有孟氏詞而闢
之荼蓼既薅嘉苗孔殖于今¶其功人以配禹俾遇夫子
葢顔淵徒自時百家蠭¶午並作承孟氏後荀况揚雄降
秦終漢教用不隕¶俾夫子道炳然復彰魏晉而還文事
滋落學不為¶已其舌肆好猗歟韓愈始以文顯厦屋將
<pb:KR4d0105_WYG_060-7a>
覆勇於¶敢扶唐三百年斯人惟偉天啓我宋咸秩無文
追¶求四賢崇以爵號從夫子後不瑕有光更千萬年¶學
者咸仰今有司承詔封孟軻為鄒國公與兖國<md:KR4d0105_SBCK_060-7a>¶公同配
食荀况為蘭陵伯揚雄為成都伯韓愈為¶昌黎伯並従
祀謹撰吉日以告尚饗¶
　　　詔封孟荀揚韓告先師文¶
維元豐七年月日河南左軍廵判官充北京國子¶監教
授晁補之謹以清酌庶羞之奠敢昭告于先¶師兖國公
<pb:KR4d0105_WYG_060-7b>
曰昔我夫子有徒三千惟公好學未達¶一間爰有孟氏
聞而知之與公異時合若符莭孟¶氏既沒荀揚嗣興是
三大儒吐詞為經末流至唐¶篆刻是騖有賢韓氏奮而
學古達道之塞于儒有<md:KR4d0105_SBCK_060-7b>¶功微言賴茲不絶如綫粤宋七
世咸秩無文巻龍¶鷩冕曰公若伯從我夫子興吾先師
洋洋俱傳百¶世不熄今有司承詔封孟子為鄒國公配
食文宣¶王荀子為蘭陵伯揚子為成都伯韓子為昌黎
伯¶並從祀謹撰吉日以告尚饗
<pb:KR4d0105_WYG_060-8a>
　　　筮地告先考著作文¶
維元豐七年十月日男補之將之謹以清酌庶羞¶之奠
告于先考著作之靈曰昔我先人率徳顧弗¶永年乃不
肖子補之將之不能必成葬不以時乃<md:KR4d0105_SBCK_060-8a>¶尚宦學四方惟
歲時望祭有靦肆卜我先祖魚山¶故兆唯吉土十月乙
酉是堋用大定我先人之宅¶遣車既飭惟不肖子補之
將之悽愴怵惕殞越于¶地則亦靡及尚饗¶
　　　告六叔父寺丞文
<pb:KR4d0105_WYG_060-8b>
維元豐七年十月日姪濠州團練推官知壽州夀¶春縣
事充北京國子監教授補之謹以清酌庶羞¶之奠告于
六叔父寺丞之靈曰昔我叔父事親竭¶力夙以孝聞薰
然慈仁見謂鄉黨宜貴宜富宜夀<md:KR4d0105_SBCK_060-8b>¶考多子位禄弗究以
不永年承其後者藐然一女¶補之念此常痛于心惡衣
菲食用克歸匶于魚山¶之宅十月乙酉是堋前我先祖
後我先人筮曰宅¶此惟安乃歲時薦享則有先人之不
肖子補之在¶乃先人之祀未墜于地則我叔父飲食如
<pb:KR4d0105_WYG_060-9a>
生惟我¶先祖先人實聞斯言尚饗¶
　　　北京祭措置李宣徳文¶
維元豐七年月日具官晁補之謹以清酌庶羞之¶奠致
祭于故措置司句當公事李君漢舉宣徳之<md:KR4d0105_SBCK_060-9a>¶靈曰嗚呼
漢舉志如鴻鶴可使戾空而弊羽毛乎¶汚澤才如泉阿
可用剸玉而頓鋩刃乎腥膻仕弗¶充乎其位夀弗究乎
其年理有是而更非喟誰者¶其使然抑造化之範人亡
予奪之或偏謂人心其¶不平分薄厚乎愚賢嗚呼漢舉
<pb:KR4d0105_WYG_060-9b>
別幾何時黄葉在¶戸而車而馬翣者稱遽酤酸肴昲君
往不御惟有¶涕洟東門之路何以遣哀歸安其故尚饗¶
　　　除夕祭北京教授廨土地神文¶
維元豐七年十二月晦具官晁補之謹以清酌庶<md:KR4d0105_SBCK_060-9b>¶羞之
奠祭于土地之神曰聞之福莫長於無禍故¶古之君子
祭不欲祈補之不才承乏三年于茲將¶代而去矣賴神
壅培弗罹于咎祈則何敢報可忘¶乎恭薦菲詞惟神鑒
此尚饗
<pb:KR4d0105_WYG_060-10a>
　　　罷齊州先塋焚黄告祭文¶
紹聖二年二月八日男左承議郎充祕閣挍理新¶就差
通判應天府南京留守司畿内勸農事武騎¶尉補之謹
以清酌庶羞之奠敬祭告于先君著作¶晁公之墓曰補
之不肖始葬先君之三日還官于<md:KR4d0105_SBCK_060-10a>¶魏其後忝命入館登
朝為州逮茲謫官凡十一年¶而後始獲拜奠墓下楸柏
盡拱而不肖子補之尚¶宦遊四方不能反田里奉洒埽
怵惕隕心今天子¶以元祐壬申十一月甲子冬至郊見
<pb:KR4d0105_WYG_060-10b>
天地凡在庭¶之士皆得追榮其先人初以左奉議郎告
于第恭¶承光命既慙以哀惟是先君之潜徳隠行天其
或¶者尚將大之在它子孫非不肖子補之獨能致此¶謹
撰日以告尚饗¶
　　　代澶州韓諫議祭河文<md:KR4d0105_SBCK_060-10b>¶維年月日具官韓某謹以牢醴之奠告祭于靈源¶王之
神曰天子以季秋祗見合宮禮成告祭及河¶喬嶽罔不
率舉而某位古諸侯境内之祭得預行¶焉惟神聰明正
<pb:KR4d0105_WYG_060-11a>
直國有典祀靈長之性并千七百¶載厚地而不洩坎徳
既平則惟神祥以茂昭聖天¶子之功神之血食終古豈
不韙歟尚饗¶
　　　代祭龍女文¶
維年月日某官韓某謹遣某奉命服詔敕以牲酒¶之奠
告于神濟夫人之神曰有天下者祭百神故<md:KR4d0105_SBCK_060-11a>¶五嶽四瀆
古有典祀而山川之靈其福足以仁其¶一方者則天子
亦為之崇禮秩嚴貌像所以為施¶報甚美也惟神聰明
<pb:KR4d0105_WYG_060-11b>
産徳于幽其亦歆天子之嘉¶命允翕巨川厎寜北方則
神之名號恵澤洋洋與¶河亡窮豈不休哉尚饗¶
　　　國子監祭司馬温公文¶
維元祐元年九月日具官某等謹以清酌庶羞之¶奠致
祭于故丞相司馬公之靈曰嗚呼公乎寛栗¶柔立根于
明誠進禮退義世為重輕千乘不居古<md:KR4d0105_SBCK_060-11b>¶稱好名公乎不
然志合則行布被脱粟他人為詐¶公乎不然則以身化
公卧洛師閉關却埽湥衣講¶道將以是老公歸朝廷路
<pb:KR4d0105_WYG_060-12a>
車乘馬扶攜襁負民拜¶于野聖母神孫在宫載祗公率
其官正人具来誠¶心行義令出而聽國安九鼎大勢已
定民以法治¶法勝則煩譬如魚噞則清其源賣刀縁畆
盗豈得¶發茍無欲之雖賞不竊裴公處内如不勝衣問
其¶貌年威行四夷楊公入輔曾未幾何毁第減騶人¶去
其華忘身憂國晚以骨立生非其厚所愛民力<md:KR4d0105_SBCK_060-12a>¶有来逺
縣廢食與言問民而沒反席未安帝祗合¶宫公薨訃聞
徹尊往臨追胙故温公薨季秋甲戌¶暮雪民憂歳寒相
<pb:KR4d0105_WYG_060-12b>
諺未褐聞諸道路信有斯言曰¶公在天胡俾我寒以勞
定國人曰宜享何以知之¶家有公像生為民望其沒亦
神公乎何憾悲者世¶人尚饗¶
　　　館閣祭吕申公文¶
維元祐四年月日具官某等謹以清酌庶羞之奠¶致祭
于故平章司空吕公之靈曰嗚呼大人之徳<md:KR4d0105_SBCK_060-12b>¶如山如川
作鎮九州經營幅員國有大人君尊而¶榮地有山川氣
傑以靈豈惟寳藏百貨所養惟其¶髙湥物則固往善觀
<pb:KR4d0105_WYG_060-13a>
國者庶其在茲無象太平望¶而知之季札觀樂興衰以
喻見蘧伯玉知衛無故¶秦使入楚楚寳為陳昭奚䘏在
知楚有人楚衛區¶區何足與謀有是二臣以雄諸侯如
虎在林如龍¶在淵何必風雲其威自然小才近用則不
若此方¶圓殊施文武異事一官得人則一事行比事得
失¶非國重輕嗚呼公乎敦大中和代天之工道固逶<md:KR4d0105_SBCK_060-13a>¶陁
處厚持滿彊者莫先清心守黙辯者莫前是惟¶元宰三
公之徳豈如淺智物我異職魏公典籌初¶不自矜既執
<pb:KR4d0105_WYG_060-13b>
弓矢人服其能徐公行義亦既有常¶世自奢儉吾無低
昂巍巍兩朝盛徳髙名内則國¶幹外則長城沈幾入告
成敗先定家人不知矧復¶百姓羣言並進不尸其徳使
公議安人享其澤二¶聖統臨公秉政機垂紳搢笏百辟
是儀征繇不興¶盜賊先改商賈阜通九河輸海謂法未
具滋章已¶除謂財未充民氣已舒謂人未用忠賢既立
謂逺<md:KR4d0105_SBCK_060-13b>¶未賓羌戎貢入太平之功可指日冀人之無禄天¶
不憖遺兩宮震悼庶民嗟咨哀榮典&KR0634;禮盛一時¶某等
<pb:KR4d0105_WYG_060-14a>
在廷辱公品職陶冶之公無所歸徳旂斿簫¶鼔送公國
門攄詞隕涕侑此酒尊尚饗¶
　　　代尚書侍郎兩制祭魏王文¶
維元祐四年月日某官某等謹以清酌庶羞之奠¶致祭
於故魏王之靈曰周建同姓錫之山川康叔¶伯禽魯衛
惟賢漢懲秦餘非劉不王矯枉過中尾¶大股彊魏之宗
盟禮勝恩疏給羸卒百徒隸與居<md:KR4d0105_SBCK_060-14a>¶粤千載来以州郡理
宗子維城名存實廢作蕃于¶國匪地惟賢惟賢有徳亦
<pb:KR4d0105_WYG_060-14b>
國之蕃漢於孝王欲常¶常来以家人禮燕喜且諧兄弟
無逺曰親親仁留¶不之國亦以厚親嗚呼魏王仁孝忠
誠威儀卒獲¶近其性成豈惟河間講禮修樂豈惟東平
為善最¶樂惟神母子惟帝叔父尊無與隆恩何可貳在
人¶之情再命儛車貴極富溢以勤儉娛作邸于京寔¶親
賢宅俾宗室良咸有矜式玉帯魚金顔如渥丹¶云何不
淑而不永年兩宮悼驚豈惟在廷詔追榮<md:KR4d0105_SBCK_060-14b>¶之以魏大名
使河山㣲與國永寧五月而葬禮則¶有制卜逺歲宜以
<pb:KR4d0105_WYG_060-15a>
恩奪禮衣裳在堂旂斿在門詞¶以伸哀侑此一尊尚饗¶
　　　祭歐陽文忠公夫人薛氏文¶
維元祐四年月日某官某等謹以清酌庶羞之奠¶致祭
於故文忠歐陽公夫人嶭氏之靈曰嗚呼夫¶人慶累世
儲簡肅惟父文忠惟夫象服委蛇湯沐¶大都世間所乏
豈富有貴髙門鼎食里屬垣比惟¶有徳者愈久彌長或
㣲或興㣲興有光惟昔文忠<md:KR4d0105_SBCK_060-15a>¶名擅一時于今學者孰不
仰之矧夫人子聨職文¶館升堂拜母恨相從晚生乎可
<pb:KR4d0105_WYG_060-15b>
拜沒饗亦禮庶幾¶誠心歆此醪醴鳴呼哀哉尚饗¶
　　　同李昭玘陳察祭贈太師李公文¶
維元祐四年月日某官某等謹遣某以清酌庶羞¶之奠
致祭于贈太師李公之靈曰自昔布衣起家¶之士必其
學可用徳可立而才可為近可以利當¶世而逺可以遺
後人兼是三者公侯之器至其莫¶施時則不暨公魏大
姓世豪以資散其千金負笈<md:KR4d0105_SBCK_060-15b>¶求師爰以進士得官天聖
抱其所能而止一令造¶物報人㣲與之期是生左丞出
<pb:KR4d0105_WYG_060-16a>
秉政機河齧其原¶用改斯卜襚以龍章西山之麓曰子
曰孫有公及¶士服其命服承此祭事生雖莫施而沒顯
名有表¶其阡邦人所榮某等於公其生既後咸以賤貧
左¶丞所厚不獲相事一官所攖馳詞侑奠亦以抒情¶嗚
呼哀哉尚饗¶
　　　代王資政祭李少保文¶
維元祐六年月日具官某謹遣某以清酌庶羞之<md:KR4d0105_SBCK_060-16a>¶奠致
祭于故致政少保李公之靈曰天之生才初¶罔不艱既
<pb:KR4d0105_WYG_060-16b>
畀之才其施復難王侯戚里兒童綺紈¶豈無其人鴆毒
宴安宴安不懷於公見之非此其¶賢其才足施真宗之
甥冀國之子五朝三世恩無¶與比鳳雛驥駒其生固竒
置樊櫪間世寧識之仁¶宗恭儉四十二年峩冠大羽文
武並肩知公於親¶欲任心膂匪親則嫌或以嫌沮英宗
退託未攬萬¶機公不自嫌語秘莫知念先朝意滋欲分
政知而¶不以時則有命何以樂之樓觀池園退老于家
虹<md:KR4d0105_SBCK_060-16b>¶蜺屈蟠嗚呼哀哉自昔和文折節好士人賢其賢¶不
<pb:KR4d0105_WYG_060-17a>
榮其侈公生又似好善有能富貴益恭人以是¶稱交游
滿國搢紳有聞髙堂擊鍾驪駒在門尚想¶孟公投轄拒
戸庶見聲子班荆道路嗚呼哀哉別¶幾何時人事變昜
蘭亭觴詠俛仰陳迹襃終之典¶時則有加豈惟故人出
涕咨嗟寓詞千里侑此尊¶俎衣裳在筵髣髴一舉嗚呼
哀哉尚饗¶
　　　祭陜州二叔父文¶
紹聖二年十月四日從姪承議郎充祕閣挍理通<md:KR4d0105_SBCK_060-17a>¶判亳
<pb:KR4d0105_WYG_060-17b>
州軍州管内勸農事武騎尉補之謹遣人以¶清酌庶羞
之奠敬致祭于二叔父故知陜州祕監¶學士之靈曰我
宗之牒鼻祖澶淵起國之初大于¶文元務徳不華中微
以艱自我先君諸仲叔季蟬¶聨世科將隕而起先君嘗
謂叔父温文捨叔父賢¶孰知先君施及不肖如親父子
匪瓞之私自為知¶己嗚呼哀哉天禍我家先君早世孰
憐其孤亦叔¶父志教之譽之人莫間之誤意先君鳴隂
必和不¶知其子弱不克荷廼爾代匱丞中祕書叔父為
<pb:KR4d0105_WYG_060-18a>
監<md:KR4d0105_SBCK_060-17b>¶聨驂竝裾貧得守齊亦既陛遣病休不省卧憂展¶轉
愚觸罪悔佐守宋京書来九返勞撫于行仕何¶足云匪
姑息故愛縁其私則以尊祖今年在宋聞¶疾請州問安
六輩信無報郵謂昔不然知憊莫勉¶如何不淑隕命候
館痛我家世善人日微非此其¶承其来益衰念此如焚
血溢為泣怛然寐哭寤追¶靡及一官所攖奠不撫筵孰
知此哀彼蒼者天尚¶曰幸哉其子如此不鄙為兄猶同
父弟誓當與約¶彌逺益親如我叔父與先君存往不其
<pb:KR4d0105_WYG_060-18b>
亡此舌不<md:KR4d0105_SBCK_060-18a>¶吞嗚呼哀哉尚饗¶
　　　祭外舅兵部杜侍郎文¶
紹聖二年十一月二十八日第五女壻承議郎充¶祕閣
挍理通判亳州軍州兼管内勸農事武騎尉¶晁補之謹
遣外孫女晁氏十五姐湘以清酌庶羞¶之奠敬致祭于
故修撰侍郎丈人杜公之靈曰補¶之少日愚無師聞聞
詩與禮于我先君先君為言¶公孝而賢汝長而師則公
莫先從先君南年十有¶五方舟蘭陵遇公于旅會先君
<pb:KR4d0105_WYG_060-19a>
出出拜侍公籠鳬<md:KR4d0105_SBCK_060-18b>¶于階翛然異容曰此何為玩物喪志
若斯其年一¶日千里念先君語竦然起驚公嚴而和導
我以情¶却後五年初隨鄉舉過公濮陽與坐咲語謂為
可¶教而不瑕疵申以婚婣眷言自茲歸宜其家惟公¶淑
女使寡悔尤亦公女助公仕浸顯官常百秩禄¶仁其宗
逮孤與疾堂堂在廷如臯如夔至其胸中¶百不一施謂
公仁人宜夀宜貴何辜于天而不憖¶遺國士之喪國士
之哭失聲相駭迨於僮僕嗚呼¶哀哉人誰不死死誰則
<pb:KR4d0105_WYG_060-19b>
哀哀在哲人匪婚婣懐念<md:KR4d0105_SBCK_060-19a>¶公自養後己先人公疾而憂
公非愛身衆雛墯地¶則各有命矧公賢子而憂不競生
無世累穅秕紛¶華没反其真孰為我家謂公之知進乎
此矣此言¶之聞公悲可止念公之女毁不圖生去五百
里勉¶之使行一官所攖奠不親傴有孌其笄公外孫女¶
庶幾平生御此酒脯嗚呼哀哉尚饗¶
　　　祭南京留守刑部杜侍郎文¶
維元符元年四月日第五姪壻孤子晁補之謹以¶清酌
<pb:KR4d0105_WYG_060-20a>
庶羞之奠敬致祭於故南京留守修撰侍郎<md:KR4d0105_SBCK_060-19b>¶七丈人杜
公之靈曰嗚呼公乎如金如玉如松如¶竹雜於物而不
變稟諸天之所獨而一旦毁折遂¶不可作耶移孝於事
君移家於為治賢勞記於先¶朝名譽流於當世而竟不
大任遂止於是耶恵故¶民愛之如父母敬故士戚之如
兄弟而堂堂去此¶惟民與士驚心而隕涕嗚呼哀哉昔
我先君與公¶元昆義均同産人靡間言施及諸穉申以
世婚兩¶宗一家無復彼此矧公與我自為知己我始筮
<pb:KR4d0105_WYG_060-20b>
仕¶教授北京公為主知而有盛名數言我才于公于<md:KR4d0105_SBCK_060-20a>¶卿
自謂内舉退無愧情我後登朝亦官京師同衢¶接屋十
歲於茲宴休戒我游觀載我忘年比義良¶朋待我而我
少公十有六歲匪其志同于公敢輩¶公于學問尤長禮
經至談百家顧嘗喜兵間同我¶論挺出崢嶸能賦與銘
文章爾雅書記翩翩致足¶樂也自為餘事故罕知者年
垂六十侍郎秋官平¶生經緯虹蜺屈蟠白頭不召竟死
為藩嗚呼哀哉¶我守濟南後公五載問民所安流風固
<pb:KR4d0105_WYG_060-21a>
在前有范¶李後有曾王粤有杜公于前有光嗚呼哀哉
惟我<md:KR4d0105_SBCK_060-20b>¶不孝獲罪于天奉親南徙中罹禍還唁我弔我五¶
書並馳期我自逺匪婚姻私如何堊室泣血未殞¶斬焉
縗絰承公凶問嗚呼哀哉自今以往我無知¶己雖其知
者亦從風靡傾腸倒胃舌可捫矣尚想¶山立英姿傑氣
庶幾神交百世之外嗚呼哀哉公¶喜我文喜同酒尊尚
舉此尊尚聞此言嗚呼哀哉¶尚饗¶
　
<pb:KR4d0105_WYG_060-21b>
　
　
　
　
　
　
　
　雞肋集巻六十<md:KR4d0105_SBCK_060-21a>¶<md:KR4d0105_SBCK_061-1a>¶
<pb:KR4d0105_WYG_061-1a>
欽定四庫全書
　雞肋集巻六十一目¶録
