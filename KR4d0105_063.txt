# -*- mode: mandoku-view -*-
#+TITLE: 雞肋集
#+DATE: 2015-09-23 10:21:10
#+PROPERTY: JUAN 63


　　墓表¶
　　　寂默居士晁君墓表¶
　　　廣州推官楊府君墓表¶
　　　鄧先生墓表<md:KR4d0105_SBCK_063-1b>¶　
　
<pb:KR4d0105_WYG_063-1b>
　
　
　
　
　
　
　
　<md:KR4d0105_SBCK_063-2a>¶雞肋集巻六十三¶目録
<pb:KR4d0105_WYG_063-2a>
欽定四庫全書
　雞肋集巻六十三　　　　宋　晁補之　撰
　　墓表¶
　　　寂默居士晁君墓表¶
寂默居士晁氏諱端稟字大受居開封之昭徳坊¶太子
少保文元公曽祖也給事中叅知政事文莊¶公祖也其
世家爵里諡諱詳於國史文莊生祠部¶員外郎祕閣挍
理諱仲衍挍理生居士居士世冑¶蟬聨非少長山林人
<pb:KR4d0105_WYG_063-2b>
且有盛名塲屋間嘗為叅佐¶州郡令大縣矣卒不用以
没寂默云者葢嘗以此<md:KR4d0105_SBCK_063-2b>¶自名而未嘗以此語人補之曰
道隠於小成言隠¶於榮華道之不明也言之不行也以
夫小成榮華¶者隠之也寂默而道與言顯矣無成與虧
故昭氏¶之不鼓琴也居士曰吾琴故未嘗鼓吾何虧其
族¶人之知居士與其交游而厚者則皆相勸號之以¶寂
默以實居士嘗有志於時不遭而為此也居士¶七嵗竒
警過常兒絶逺見而名聞而識二十嵗而¶盡授六經百
<pb:KR4d0105_WYG_063-3a>
家説又雜取他類書小説叢脞人不¶勝覽者皆成誦於
口用以自娛為文詞㨗敏如水<md:KR4d0105_SBCK_063-3a>¶就下騄耳行遠干將立
斷無肎綮者旁睨其同學¶兒方濡墨蹙頞如拾瀋如憶
昨夢不可得而居士¶已四顧滿意寫紙腹背欲盡矣用
此蚤有名譽熙¶寧中與補之同試開封嘗暫出謁客客
壁間石刻¶合序千言葢手詔賜史臣者居士曰能一再
過誦¶乎則俱默讀居士曰誦矣某曰亦誦矣偕誦偕止¶
而居士盡習補之遺二字焉無幾何居士舉詞賦¶為開
<pb:KR4d0105_WYG_063-3b>
封第一主司駭其策豪贍異聞難字非他時¶舉子比展
其巻堂上自屏及陛紙窮顧相詫曰盡<md:KR4d0105_SBCK_063-3b>¶識此可以為三
千士先登矣然是嵗屈於禮部又¶三年始以經術第進
士意不自得欲從制舉曰此¶吾漢大夫之世科也時王
湖州石父亦制舉喜根¶持論氣豪老師宿儒少所屈然
獨厚居士居士數¶從石父道往古石父通洽猶自為不
及居士博也¶石父因以直言舉勸之而居士故倦遊不
復萌意¶亦㑹其科廢云為人和裕明白不作畛域藏覆
<pb:KR4d0105_WYG_063-4a>
言¶辯濬發有所作意必先人外視之類欲速者而中¶平
夷實與事闊也又事母潁川夫人孝重去左右<md:KR4d0105_SBCK_063-4a>¶兩從伯
兄使淮浙居閑不調者十年愛西湖琅邪¶山水曰是可
以忘老有詩數十百首至今傳杭滁¶間善為長歌怪處
似玉川子平處似香山居士至¶雜文數千言叙事極古
今得失之辯則唐人獨以¶詩名如郊島者不能逮也文
莊齊安夫人宰相王¶祁公之姑初王公之自舒來貢於
禮部也猶少出¶入姑氏如家後貴為宰相居士以布衣
<pb:KR4d0105_WYG_063-4b>
年少往游¶如平時不怵於其貴或飲醉其堂上劇譚大
笑傾¶一座退而與里閭賤者游亦傾竭無吝情初不見<md:KR4d0105_SBCK_063-4b>¶其異人皆曰如居士蚤有名譽使能稍自矯拂逶¶迤以
蘄合必獲然居士不志於其獲而樂於不矯¶拂視不合
如其躬之遂其知者則以為氣完而守¶全其不知者方
且以世禮睢盱一二誶諑之嗚呼¶此其所以窮也哉然
居士自以少孤依潁川夫人¶辛苦學問欲嗣其家聲甚
力既失夫人養已得疾¶鬱鬱又官不偶抱所長莫試滋
<pb:KR4d0105_WYG_063-5a>
與世闊不復自金¶玉類李將軍既困負其才能數與虜
角忘意於無¶益者常人不知愛惜恐一失不可得必其
誠心好<md:KR4d0105_SBCK_063-5a>¶士知才為難者方復悼其窮也晩尤自放於酒
一¶日過故人飲甚樂忽悲歌起舞泣數行下顧補之¶曰
吾若是乎已矣人暫見之不知其為開封晁大¶受也或
竊語以為狂居士笑曰琴張輩所謂狂狂¶者進取吾進
取乎哉補之輒從旁讚曰魯漆室女¶獨處趯然不寐而
悲嘯亦狂者邪鄰人疑其欲嫁¶鄰人則淺矣然數月而
<pb:KR4d0105_WYG_063-5b>
居士卒異哉補之嘗論聖¶人有中道若伯夷桞下惠俱
非中者故從伯夷之¶清則和為不恭從栁下惠之和則
清為隘然二子<md:KR4d0105_SBCK_063-5b>¶葢百世師不有聖人知之則揚雄所謂
餓夫詘臣¶非過言也然人豈可以皆至於夷惠如陳遵
張竦¶長短不能相效雖未足與論中不中之際要曰外¶
輕者差獨樂至所遭薄厚學者不道也居士嘗主¶簿博
野又為保徳軍掾洺州推官知堯山縣事其¶為令與邑
子講習經藝有惠愛於人然居士終無¶意於為吏昔魯
<pb:KR4d0105_WYG_063-6a>
肅論龎士元非百里才其治不治¶後人固不當求之耒
陽之間至其言克涪作樂非¶仁者之兵豈惟異於魯肅
所期治中事雖孔明猶<md:KR4d0105_SBCK_063-6a>¶當自恨前所以待士元者未也
故韓愈謂千里馬¶常有而伯樂不常遇居士卒以元祐
五年四月丙¶午葬以其年五月戊寅地則鄭州新鄭縣
之旌賢¶鄉也配王氏潁川夫人之姪潁川夫人為晁氏
婦¶矜式王氏恭儉似姑居士二子覺之貫之皆文學¶善
士貫之已得科名為新鄉令後十七年而貫之¶始以書
<pb:KR4d0105_WYG_063-6b>
來曰頃先君不幸葬日廹太僕林旦嘗銘¶之痛其遺也
知先君之深者孰與兄願為文表旌¶賢阡上抑先君不
至要官職四十六年而没施為<md:KR4d0105_SBCK_063-6b>¶者少然孔北海志不就
士議處以豪傑陶淵明一¶縣令後仰其高窮達成敗信
不足論論其人物如¶何耳補之曰孝哉是足以大吾族
父為不朽系曰¶
天之高明地之無疆中不知嵗之幾何長人不七¶尺當
物之一乃若傅説以其事業没而上比於列¶星之光何
<pb:KR4d0105_WYG_063-7a>
必傅説有陵客星有白長庚彼微者也¶而動其芒豈皆
如説富貴有功徳于商乃如是其¶昌嗚呼居士世人以
為狂自謂我非狂既隕于霜¶亦揚其芳此如陵與白也
身雖没其才氣俊偉猶<md:KR4d0105_SBCK_063-7a>¶耀而不亾也¶
　　　廣州推官楊府君墓表¶
元祐二年正月辛酉廣州觀察推官楊府君卒喪¶未還
也其後姪洵一日晡時昏然如醉歘見府君¶椉馬從徒
而來洵遽迎拜既坐神色翛然如平生¶問何之曰今為
<pb:KR4d0105_WYG_063-7b>
忠孝節義判官矣所主人間忠臣¶孝子義天節婦事也
從容竟夜人但見洵拜且自¶言也將行有二紫衣留語
曰府君好范山下石臺¶何不即彼立祠洵忽悟謂家人
曰適廣州叔父至<md:KR4d0105_SBCK_063-7b>¶如此衆悲駭因呼工為像工良拙而
像惟肖人益¶以為神然府君宦不顯當塗無上其事者
祠竟未¶立也衆復曰府君生有徳於此没能震其靈響
其¶存不朽不以祠立與否惟嵗時野祭尚足以慰吾¶人
之思廼叙府君行事并記洵所見來言曰府君¶里冠冕
<pb:KR4d0105_WYG_063-8a>
不可使其較然著於耳目之蹟乆不傳也¶子實為文表
諸其阡上補之曰諾府君諱緯字文¶叔濟州任城人也
少愿敏事親孝儀狀端重長七¶尺忠信豈弟好學而愛
人遇鄉人無少長必以敬<md:KR4d0105_SBCK_063-8a>¶而鄉人亦無少長皆敬而親
之未嘗有官府而民¶聽之如官府至就評曲直而府君
固退然君子非¶預人事者也曽大父諱超五代末藏匿
不仕大父¶諱善基初稍稍以經術教授鄉里生子諱昪
者府¶君考也諱早尚書比部郎中諱景尚書駕部郎中
<pb:KR4d0105_WYG_063-8b>
皆經明擢第有能聲故府君大父累贈尚書刑部¶侍郎
而府君亦以皇祐五年經明中第嘗為太原¶府司理叅
軍活縣所上盜在死罪者三人其黨應¶死者猶感泣語
家人曰楊叅軍遇我盡今且死尚<md:KR4d0105_SBCK_063-8b>¶當為楊叅軍求佛追
福我死不寃矣徙鳯州梁泉¶縣令教民以孝弟力田為
先守史千之不知其能¶嘗薦其録事叅軍張革等數人
革呼同列詣千之¶言梁泉循吏而公不薦革等以為愧
千之踧踖曰¶吾過矣吾過矣因并薦之遷沂州防禦判
<pb:KR4d0105_WYG_063-9a>
官嵗大¶飢盜蠭起守霍交屬府君督捕四縣盜吏爭以
殺¶盜求賞多至數百人府君獨哀之開喻首減所全¶者
衆狂人李逢聚亾命淘金境上有異謀郡疑不¶時發而
逢敗誅府君亦坐廢二十年優游守道化<md:KR4d0105_SBCK_063-9a>¶行其家河決
曹村灌七郡鉅野大溢㑹秋榖大登¶塲事未畢民有舟
者爭救榖老㓜多死府君盡棄¶其田中積不載而以其
二舟躬救人於津口所活¶日數十百人後民相見者皆
曰楊府君生我上纂¶極復為廣州觀察推官歎曰欲老
<pb:KR4d0105_WYG_063-9b>
於此故恩不及¶考妣今往幸滿嵗得休官追榮邱墓不
憾矣無幾¶何卒於官年六十有二夫人翟氏有淑行踰
年亦¶卒子三人涓滌渙皆進士學問修立後方興未艾¶
也其没後數年嘗有羣盜白晝行剽輒呼相戒無<md:KR4d0105_SBCK_063-9b>¶犯楊
府君家過其門猶俛而趨葢府君不特生為¶善人怙而
没為小人懼者如此然於時府君未葬¶也其詳猶具於
銘焉補之嘗竊以謂行徳於幽人¶不知而天知之天之
所予不必貴富使正直好義¶所居以為民命是謂不泯
<pb:KR4d0105_WYG_063-10a>
其動於怪異亦時以勸¶善而警惡抑府君生誠實不欺
没豈其欺尚曰吾¶父母邦庶或福之豈利其饗哉系曰¶
生無職於爾土民固聽之如其有官府没無封於¶爾土
民固神之如其山川主意有道者其徳全畸<md:KR4d0105_SBCK_063-10a>¶於人而侔
於天莫之爵而常自然范之山兮石如¶砥木蕭蕭兮草
靡靡侯愛我邦兮歸萬里山中人¶兮春復秋日慘慘兮
雲幽幽侯壯長兮所居游侯¶之來兮民喜風飄帷兮雨
霑几鼓淵淵兮舞侯戺¶紛進拜兮侯鄰里侯不可見兮
<pb:KR4d0105_WYG_063-10b>
徳可思侯行不來¶兮民心悲謂侯飲食兮無去斯福爾
之土兮以慰¶民之思¶
　　　鄧先生墓表¶
孔子曰舉逸民而天下歸心焉孔子之所謂逸民<md:KR4d0105_SBCK_063-10b>¶者必
若夷齊若少連七人其行有當於聖之事者¶廼素隠無
述則孔子不與沮溺子路能非荷蓧矣¶此學者之所誦
而識也自漢聘樊英如待神明至¶竟無它異故李固以
謂處士純盜虚名無益於用¶然厥後益衰士一切趨利
<pb:KR4d0105_WYG_063-11a>
遂往不返夫安得如古¶作者而言之惟夫行已有恥惡
衣惡食而不恥而¶知違患之當逺也猶足以捄俗壊故
范曄因固論¶而極之曰後進希之以成名世主禮之以
得衆原¶其無用亦所以為用有味乎斯言也而吾里鄧
君<md:KR4d0105_SBCK_063-11a>¶異於是昔魯黔婁先生不干世生無以養死覆以¶布
衾而其妻以謂有餘於富貴嗟夫鄧君其殆庶¶幾先生
之遺風乎君諱御夫字從義濟州鉅野人¶㓜辛苦讀書
嘗試太學異等蚤為司空平章事呂¶公所知而性薄榮
<pb:KR4d0105_WYG_063-11b>
利方壯則褫舉子服去布裘芒¶屩犯晨夜身自力作以
供祭祀仁鄰里而退甘其¶菲如食五鼎非農圃入不以
昜所無亦難矣平居¶頽然順靜望其貌知有道者與鄉
人言老者以慈¶愛㓜者以孝悌㕓里工駔以勤儉不欺
故人慕交<md:KR4d0105_SBCK_063-11b>¶之或就評曲直皆滿意慷慨尚義急難必赴
身結¶茅北郭水濵牛羊鳬雁之所牧集蒲桞蓊然下窺¶
如墜谷有石几丹墨作老子注寒暑昜節乃一再¶出吳
人項傳見之心服書其石几云昔聞河上公¶今見濠上
<pb:KR4d0105_WYG_063-12a>
翁姓名字時異道徳經解同辭雖俚然¶實事也又作農
歴一百二十巻言耕織芻牧與凡¶種蓺養生備荒之事
較齊民要術尤宻州守王子¶韶為上其書朝廷請頒之
不報乃棄家入廬山學¶釋氏説將老焉㑹得疾其家彊
之歸有詩三百篇<md:KR4d0105_SBCK_063-12a>¶皆蕭散方外言也無幾何卒大觀元
年正月十六¶日也享年七十有六有子二人長曰汮次
曰洵能¶守其業以是年二月初九日葬於鉅野縣宋善
村¶龜山之原女三人長適鄉貢進士高處約次適右¶侍
<pb:KR4d0105_WYG_063-12b>
禁張寛次適鄉貢進士程延禧將亾一夕過所¶與遊呂
奐論死生之際曰吾去矣呂莫知其故是¶夕呂復夢之
言塵累未盡今當至蜀都為一富家¶子呂怛寤馳候之
殂矣死生聖人難言此非補之¶所能知然觀羊祜探環
事世固有於此不昧者系<md:KR4d0105_SBCK_063-12b>¶曰¶
孟子論君子之行不同也而曰歸潔其身而已矣¶大哉
潔乎惟君平生潔則有餘以是銘君亦忱不¶誣¶
　雞肋集巻六十三<md:KR4d0105_SBCK_063-13a>¶<md:KR4d0105_SBCK_064-1a>¶
<pb:KR4d0105_WYG_064-1a>
欽定四庫全書
　雞肋集巻六十四目¶録
