# -*- mode: mandoku-view -*-
#+TITLE: 雞肋集
#+DATE: 2015-09-23 10:21:07
#+PROPERTY: JUAN 25


　　罪言¶
　　　上皇帝安南罪言<md:KR4d0105_SBCK_025-1b>¶　
　
　
　
<pb:KR4d0105_WYG_025-1b>
　
　
　
　
　
　
　
　雞肋集巻二十五目録
<pb:KR4d0105_WYG_025-2a>
欽<md:KR4d0105_SBCK_025-2a>¶定四庫全書
　雞肋集巻二十五¶　　　宋　晁補之　撰
　　　上皇帝安南罪言¶
臣補之昧死言臣聞杜牧曰國家大事牧不當言¶實言
之有罪則自以其書為罪言安南之舉賤臣¶輕言之亦
罪也夫仁懐義率智謀信結而出之以¶勇闐然而鼔堂
然而陣身被堅執鋭奮臂大呼以¶先三軍使三軍之士
進旅退旅如驅羣羊如視嬰¶兒與之往與之來莫知所
<pb:KR4d0105_WYG_025-2b>
之若是者臣不能布䇿¶挟龜迎日計月望雲占風觀星
候氣雷聲雨沐虹<md:KR4d0105_SBCK_025-2b>¶垂霧横暈珥光怪背建向破從孤擊
虛六窮三刑¶生王囚死以察害凶以明利吉使三軍之
士逆之¶以止順之以行不厭不疑至死無所災若是者
臣¶不能畫地聚米相險度夷左青右白前鳥後龜無¶當
天牢無處龍首高陵知逆背邱知向林木之隰¶葭蔣之
陂一迂一直一亟一遲使三軍之士所由¶以入所從以
歸交挂圯絶不失地宜若是者臣不¶能馳一椉之車掉
<pb:KR4d0105_WYG_025-3a>
三寸之舌不甲不兵以行賊營¶曉以禍福諭以利害使
賊交臂受事屈膝請和可<md:KR4d0105_SBCK_025-3a>¶以無戰而屈人之兵若是者
臣不能深溝高壘清¶野以待示以所害欲戰不可三時
務農一時習武¶百姓家給人足雞犬相聞使賊不敢南
下而獵於¶嶺東出而漁於海徹闗棄傳内外為一若是
者臣¶不能臣負不能之才五且少孤不幸墮在荆棘泥¶
塗之中荒楚幽穢不得預聞下士之議而私慕庶¶人所
以傳語者是以不勝犬馬心願効一言雖然¶凡所言者
<pb:KR4d0105_WYG_025-3b>
亦非曰能之特其理勢之然否可道者¶也自交趾犯順
侵軼郡縣溪嶺騷然檄書日聞陛<md:KR4d0105_SBCK_025-3b>¶下仁愛逺民若保赤
子憂勤宵旰思所以禁止安¶集者臣雖不備行列有目
有趾莫非王臣故忘其¶怯懦以自試鈇鉞之誅謹參古
驗今先論其所宜¶勝與所為未可取者而次條愚計於
後以備執事¶者擇焉傳曰不先時而起不後時而縮又
曰敵加¶於已不得已而應之謂之應兵兵應者勝陛下
以¶父道育四國四國所宜歡欣咸以子來而交趾不¶道
<pb:KR4d0105_WYG_025-4a>
乃干大順陛下謀於心謀於卿士以逮庶民設¶壇授鉞
應而討之兵應者勝此其理勢必勝一也<md:KR4d0105_SBCK_025-4a>¶兵起之初五
管莫備賊至城下市合不知而邕州¶刺史蘇緘家世儒
者不識金革汗馬之勞卒遇大¶變乃能奮不顧身閉城
椉壘連鬭宛轉以嬰賊鋒¶兵敗不屈血染砧几妻子女
婦駢頭為戮將吏偕¶死者至數十人逺近聳動爭欲仗
節前驅者此其¶理勢必勝二也陛下即位以來精意武
備設監置¶官以董軍器金鐵皮革筋簳膠漆精良百選
<pb:KR4d0105_WYG_025-4b>
刀矟¶矛槍㦸楯蔽櫓矢弩胄鎧𡔷旗笳&KR0641;凡軍之須一¶
切素具北益黄河之水以滿隋渠南盡豫章之木<md:KR4d0105_SBCK_025-4b>¶以為
舩一舩所載當中國車數十兩舳艫相銜以¶濟南師此
其理勢必勝三也交趾之地不過中國¶一大郡叫呼跳
梁不足以越千里疲弊空窶不足¶以支數嵗陛下神武
天旋雷動莫不蠢然况此小¶寇制之得術捐五管一城
足以當賊有餘何至嘵¶嘵以煩執事者今析中國之衆
五一以伐之如舉¶岱山壓鳥卵此其理勢必勝四也陛
<pb:KR4d0105_WYG_025-5a>
下謀臣計士¶布列中外適一事命一將皆試可乃遣而
比嵗更¶武舉之科親延於廷諏以計䇿天下小兒孺子
莫<md:KR4d0105_SBCK_025-5a>¶不踴躍憤悱爭試劒馳馬指畫論議以希功名其¶作
新振起亦勇氣百倍矣交趾徼外小國其人腥¶臊雜處
非素知兵能出竒合變也乍聚乍散非有¶常性鈔掠奪
擊與邊人爭一旦之命此如攫鳥逸¶獸雖&KR0641;牙爪觜輕
利足奮而不知人能以機械罔¶罟獲之此其理勢必勝
五也雖然勝可萬全而有¶未可取者此事之情不可不
<pb:KR4d0105_WYG_025-5b>
察也陛下方拓西疆¶指圖授算以取熙河六城如探懐
中物虜逃遁不¶敢窺境上將狃近功士飽新賞帶甲十
萬椉勝南<md:KR4d0105_SBCK_025-5b>¶指有輕交趾心臣以謂姑無謂交趾小蜂蠆
有毒¶不可忽也傳曰鳥窮則啄獸窮則搏人窮則詐昔¶
魯人與邾人戰魯卑邾不設備而禦之邾人敗魯¶使我
軍不知察此交趾示弱以堅我我迫其窮使¶姦謀得恃
此其理勢或未可取一也中國隂陽之¶中土氣和適其
生物如之故極寒甚熱皆是傷病¶百越之地少隂多陽
<pb:KR4d0105_WYG_025-6a>
其人疏理鳥獸希毛故性能¶暑三月五月春草黄茅嵐
霧瘴氛上炎下潦颶風¶之所扇鼔且土多毒蟲蚺蛇沙
蝨過而踣者猶十<md:KR4d0105_SBCK_025-6a>¶三四焉今以舉大軍宿之其間久而
不召彊者病¶弱者死奚暇爭功利哉此其理勢或未可
取二也¶古者興師十萬日費千金故軍無輜重則亡無
委¶積則亡無糧食則亡臣請以漢賈捐之所論羌軍¶質
之暴師曽未一年兵出不踰千里費四十餘萬¶大司農
錢盡乃以少府錢續之今交趾之逺非特¶羌軍也且輟
<pb:KR4d0105_WYG_025-6b>
畿内禁卒及調河北京東戍兵五六¶萬以伐之倍道兼
行三月而後至以臣計之人日¶糒二升則五萬人之費
日千石也行三月日千石<md:KR4d0105_SBCK_025-6b>¶舍未畢陳未定而十萬石之
粟去矣使其淹囘未¶有成績其為費可勝言哉孫子曰
智將務食於敵¶食敵一鍾當吾二十鍾&KR2055;秆一石當吾
二十石此¶計平地千里之法也今以京師直交趾五倍
而言¶之則何啻二十鍾二十石而後可以當賊之一矧¶
其俗又非専以五穀為養也木實草根魚鼈蚌蜃¶之為
<pb:KR4d0105_WYG_025-7a>
餔且其土之所出足以給其人安坐而待我¶若此雖十
年不病闕食也傳曰粟不如者勿與持¶久持久非逺行
之利此其理勢或未可取三也平<md:KR4d0105_SBCK_025-7a>¶陸之軍習於車攻閑
於騎鬬蹈蹂厚土大步疾走¶左旋右折出入往来蕩蕩
坦坦不可障阨而以之¶入於東南之幽前則重山後則
複溪左則大阜右¶則深谷積石叢篠車以摧輪馬以敗
蹄擇土計地¶若不容足縱行則絶首尾衡行則絶兩翼
往不知¶所如来不知所返而賊生死其地其人如猱&KR0924;
<pb:KR4d0105_WYG_025-7b>
下¶上坂險筋力百倍於華人倐起忽止適去已至從¶之
如搏影不可得也傳曰不用鄉導不能得地利¶地利者
兵之助故孟子所記亦先地利而後天時<md:KR4d0105_SBCK_025-7b>¶而將士非素
知此其理勢或未可取四也畿内禁¶卒固天下材之選
賞罰素信約束素明拳勇亦當¶百矣然臣竊計之設比
營而擇或取左遺右或取¶右遺左參差不齊聚為一軍
則少非同巷長非竝¶舍賚賜不偕受調發不俱行雖一
之以旗鼔晝戰¶目不能以相識夜戰聲不能以相知則
<pb:KR4d0105_WYG_025-8a>
臨事難濟¶而河北京東之卒又半雜新軍尫孱貧窶不
任田¶畝徒博飲酒計窮力盡之人乃起而為兵一旦遂¶
驅之戰不惟不足勝戈甲為病而其往也皆有戚<md:KR4d0105_SBCK_025-8a>¶戚羈
旅之懐夫戰勇氣也氣不盈不可必勝此其¶理勢或未
可取五也凡此較然昜見雖五尺童子¶能道之而臣所
以獨不自已區區為國私憂過計¶者非以交趾果能為
足拇病也以謂逺勞王師戰¶久不決則事將不能無弊
不可不察也夫交趾實¶古揚州之南境自三代盛時列
<pb:KR4d0105_WYG_025-8b>
荒服之外不及以¶政秦并天下略定揚粤以謫戍守五
嶺與越雜處¶以至漢而任囂尉陀亦數以其地叛當是
時有閩¶越東越南越東甌西甌謂之百越交趾百越之
徼<md:KR4d0105_SBCK_025-8b>¶也其國距洛陽南萬一千里人皆雕題文身項髻¶徒
跣俗相習以鼻飲父子男女同川而浴今其地¶負海倚
山阻險僻迂師行之道可以為正為奇為¶伏者非特一
途而已也葢漢初遣王恢韓安國擊¶越亦一出豫章一
出會稽時唐䝉亦使越越人食¶䝉以蜀枸醬䝉歸因又
<pb:KR4d0105_WYG_025-9a>
上書通夜郎浮舩䍧柯以¶出越人不意其後路博徳為
伏波將軍出桂陽下¶湟水按圖湟水葢出於連州楊僕
為樓舩將軍出¶豫章下潢浦按圖潢浦葢出於廣州故
歸義越侯<md:KR4d0105_SBCK_025-9a>¶二人為戈舩下瀨將軍出零陵下灕水按圖
灕水¶葢出於桂州馳義侯發巴蜀罪人下䍧柯䍧柯即¶
唐䝉所通道起夜郎者也於是五將軍咸㑹越人¶或降
或亡南越平為九郡至建武中交趾女子側¶貳叛馬援
將平之援始自合浦縁海而行隨山刋¶道葢千餘里如
<pb:KR4d0105_WYG_025-9b>
浪泊禁溪無功居風下雋壺頭之¶路凡圖記可見往往
援所行也今其計謀所長不¶可得而知所可知者其出
入往來死生之地髣髴¶具在師行所從不可不察也臣
又以今言之居後<md:KR4d0105_SBCK_025-9b>¶踵前固不必皆出前人之舊而其大
槩瀕湖以南¶要害之地朝廷因以分屯迭進至於明越
餘杭海¶上諸郡負海無障塞中國所素不虞者臣願亦
粗¶修守禦備遊寇凡此非特以待交趾而已臣又以¶今
料之使賊能為狂計固不出於三若外有合交¶據闗守
<pb:KR4d0105_WYG_025-10a>
隘以老我師我頓兵絶徼之下曠日遲久¶欲戰不可引
去則賊又復至囘軍轉陣返而赴之¶賊又入保如初如
是數年則邊人未有息肩之期¶此計上也若開闗闢户
誤我以利誑我以弱設計<md:KR4d0105_SBCK_025-10a>¶誘我且戰且却我昜而不戒
乃亟入之以墮賊計¶中賊度我歸逺以奇兵斷後我進
無所得欲退不¶能此計中也若棄闗不守鼔行出隘唐
突侵軼疾¶戰自快輕勇悍亟分散四擊大則劫城小則
掠屯¶其入吾之地恐不深其爭吾之利恐不及我主彼
<pb:KR4d0105_WYG_025-10b>
客彼輕我重我衆彼寡雖彊可虜此計下也賊出¶上計
利在賊出中計利害半出下計魚爛亡矣臣¶又以今料
之賊必不能出上計何則海外逺國固¶非交趾之弱所
能恃雖近有羣獠又非固為交趾<md:KR4d0105_SBCK_025-10b>¶役也况敢侮王國乎
意者輔車相依脣亡齒寒有¶不自安之心今臣姑置逺
者而不論論羣獠之近¶者則亦不可無所以待之今見
朝廷舉大兵欲滅¶交趾彼其中能無介然疑似之心哉
臣獨計以謂¶誠能擇使者如酈食其司馬相如陸賈班
<pb:KR4d0105_WYG_025-11a>
超等輩¶椉驛持節以寛大鎮之告以朝廷誅叛逆賊即
伏¶行罷兵矣能從中國討賊及反間致頭首者計所¶得
以賞以身從者賞以身以家從者禄以家以鄉¶從者封
以鄉以縣從者侯以縣縱不能悉從可以<md:KR4d0105_SBCK_025-11a>¶少定其志則
是不戰而賊之形已窘矣臣又料之¶賊無他助其上計
不能悉用或者猶參上計而雜¶中計參上計據闗守隘
以老我師我雖衆無所用¶之請以大軍當其衝虚張形
勢以疑賊而隂擇精¶兵為三四間道絶徑或薄其左或
<pb:KR4d0105_WYG_025-11b>
突其右設奇取¶之兵法所謂攻其所不守也昔蜀姜維
拒劒閣鄧¶艾乃潛自隂平行無人之地七百里鑿山通
道﨑¶嶇險絶以氊自裹轉而下士卒皆縁崖攀木魚貫¶
而進卒降劉禪此設奇者也雜中計開闗闢户以<md:KR4d0105_SBCK_025-11b>¶誘致
我我雖衆亦無必入請留大軍屯其後而以¶驍鋭佯從
之輕足利兵以為前行分屯析隊伏於¶兩旁勿薄勿迫
逺而挑之偶勝無追不勝疾歸弃¶金遺鼔拔衆以馳賊
貪吾獲可邀於阨卒前遇伏¶其衆必覆兵法所謂引而
<pb:KR4d0105_WYG_025-12a>
去之令敵半出而擊之¶利者也昔北戎侵鄭公子突曰
使勇而無剛者嘗¶寇而速去之君為三覆以待之戎勝
不相推敗不¶相救先者見獲必務進進而遇覆必速奔
從之遂¶破戎師此設伏者也賊出上中而不利將悉衆
偕<md:KR4d0105_SBCK_025-12a>¶出以徼幸於其下計是固中國之利也請剋日而¶取
之昔魏祖伐闗中賊毎一部至魏祖輒喜破賊¶諸將問
其故魏祖曰闗中道逺賊若依險阻征之¶不一二年不
可下也今皆来集衆雖多軍無適主¶一舉可滅諸將皆
<pb:KR4d0105_WYG_025-12b>
服語曰連雞不俱栖可離而解¶賊衆之謂也此三説者
譬之丸不能出於盤其大¶槩如此然兵無常數故隨所
動而應之前必有減¶竈之説而後繼之者得以起添竈
之智顧為陛下¶將者何如耳賊出下計而又不利將大
走逺遁亡<md:KR4d0105_SBCK_025-12b>¶海絶道以保窟穴臣請按甲勿從或曰按甲
勿從¶何以立威於天下曩士卒所以犯晨夜冒白刃者¶
懼不勝使幸勝奈何幾舉而棄之且賊窘窮無所¶知此
如兩鼠鬭穴中將勇者勝臣則以謂不然兩¶鼠鬭穴中
<pb:KR4d0105_WYG_025-13a>
將内鼠勝且欲搏賊大海之間其勢必¶與之相從於舟
楫夫使吾三晉齊魯之人失夷曠¶而為樓舩鬭艦浮之
狂瀾之中平居無事目亂心¶悸而况椉以倉猝微風揺
檣一夫蕩櫓我衆駭矣¶又何暇與之挍彊弱勝負哉葢
前世語水戰以謂<md:KR4d0105_SBCK_025-13a>¶越人能入水負舟而杜牧所傳鄭年
者能没海履¶其地五十里不噎今海上賈人亦往往遇
水寇鑿¶舟沉焉此其非中國所用以取勝故也故臣請
按¶甲勿從而更設筞修備以待之且陛下富有天下¶地
<pb:KR4d0105_WYG_025-13b>
漸日月之窟府籠山海之藏非以交趾羸&KR1454;安¶定茍屚
靡零曲陽比帶稽徐西于龍編朱䳒封溪¶望海卑陬不
毛方尺圍寸之地為足有也又非以¶交趾生犀馴象古
貝文螺琥珀翡翠鼊皮鮫革蕉¶紵桂蠧詼奇不法殫瑣
極細之物為足寶也不得<md:KR4d0105_SBCK_025-13b>¶已而問其罪足以威懾小寇
使之悔過効順歸命¶中國而已賊既定臣請循古更選
仁厚勇略堪任¶将帥者以為五管諸州刺史太守以嵗
月鎮撫其¶民而因其家之可任者置土兵如保甲以時
<pb:KR4d0105_WYG_025-14a>
敎習¶土兵之外乃募游軍而就擇將吏其地平居無事¶
謹養而善别之以周知其心有故王臣失勢欲復¶見其
功者聚為一卒有死事之人昆弟欲為之報¶仇者聚為
一卒有貧窮忿怒將快其志者聚為一¶卒有故贅壻入
虜欲昭迹揚名者聚為一卒有故<md:KR4d0105_SBCK_025-14a>¶胥靡負犯之人欲逃
其恥者聚為一卒加賜而時¶慰焉使之居其地服其俗
安其水土便其械用因¶其糧食得以無煩執事而坐制
其弊乃可以得志¶此百世之計也臣身非安南將吏民
<pb:KR4d0105_WYG_025-14b>
庶又不親與¶交趾接也安能周知其虚實短長利害所
在曰今¶日出某道取某屯明日出某道取某聚某道可
以¶為正某道可以為竒某道可以為伏意者其大槩¶理
勢之所在故臣得以臆計胸度而妄議焉若夫¶知己知
彼每舉不殆與敵變化循環無窮提軍絜<md:KR4d0105_SBCK_025-14b>¶衆動於九天
之上此則大將軍之任非臣所得而¶前知也臣愚疎外
不知事體昧死陳愚計臣謹上¶
　雞肋集巻二十五¶
<md:KR4d0105_SBCK_026-1a>¶
<pb:KR4d0105_WYG_026-1a>
欽定四庫全書
　雞肋集巻
