# -*- mode: mandoku-view -*-
#+TITLE: 雞肋集
#+DATE: 2015-09-23 10:21:11
#+PROPERTY: JUAN 66


　　墓誌銘¶
　　　李氏墓誌銘¶
　　　李氏墓誌銘¶
　　　黄君墓誌銘¶
　　　黄君墓誌銘¶
　　　夔州録事㕘軍江君墓誌銘
<pb:KR4d0105_WYG_066-1b>
　　　羅氏墓誌銘<md:KR4d0105_SBCK_066-1b>¶　　　闞氏墓誌銘¶
　　　齊氏墓碣¶
　　　貴溪縣丞馬君墓誌銘¶
　　　王君墓誌銘¶
　　　彭城劉君墓誌銘¶
　　　尚書司封員外郎胡公墓誌銘¶
　　　蘇門居士胡君墓誌銘
<pb:KR4d0105_WYG_066-2a>
　
　
　
　
　
　
　
　
<pb:KR4d0105_WYG_066-2b>
　
　
　
　
　
　
　
　雞肋集巻六十六目録
<pb:KR4d0105_WYG_066-3a>
欽<md:KR4d0105_SBCK_066-2a>¶定四庫全書
　雞肋集巻六十六¶　　　宋　晁補之　撰
　　墓誌銘¶
　　　李氏墓誌銘¶
前封邱縣主簿豫章黄君叔敖字嗣深之夫人李¶氏䝉
字幼龜龍圖閣直學士平原郡開國侯諱常¶之季女也
十八年而行二十有二而夭一男一女¶皆不育歿後四
百六十八日元祐癸酉九月甲申¶祔于分寧縣之雙井
<pb:KR4d0105_WYG_066-3b>
山其舅給事中諱廉之兆黄¶李俱江南望姓世相婚媾
而平原侯與給事少相<md:KR4d0105_SBCK_066-2b>¶好如同産嗣深又好學未冠舉
有司髙等貴人求¶婣者踵門㑹聞罷求者皆去平原侯
曰是生顧不¶足於科名者耶䝉吾竒之當與一異士生
真吾女¶對也則歸之黄氏咸喜舅曰婦事我順娣姒曰
幼¶龜和少且勞者曰夫人遇我慈也既而得疾憊舅¶亦
疾病不以己卧故忘舅之疾問藥餌惟時聞其¶篤則自
力盥頮禱于神願代舅死徧呼其室中人¶與訣勉以事
<pb:KR4d0105_WYG_066-4a>
上撫下各當於理語久不差且禁使¶毋哭自說其當往
之日及期而給事卒亦卒嗣深<md:KR4d0105_SBCK_066-3a>¶以謂孝於其親而益悲
異夫荀粲之哭其婦者故¶補之為銘曰¶
世固有夭且不後者豈惟爾悲如玉而毁行道之¶人皆
悲之¶
　　　李氏墓誌銘¶
夫人李氏諱仲琬字徳華贊皇人後徙武昌尚書¶都官
郎中贈中大夫無競之女也幼慧異甚所見¶書立誦十
<pb:KR4d0105_WYG_066-4b>
嵗能為詩代大夫公削牘敏妙時裁其¶室中事有理大
夫公撫之曰使吾女男也必大吾<md:KR4d0105_SBCK_066-3b>¶門年十七以歸東平
董君文和字景仁葢眉山蘇¶先生嘗稱之曰此古君子
者也夫人歸宜其家其¶舅沔以直龍圖閣知陜州一日
外譁甚夫人遽窺¶牖則白刃夾戺而立問之羌初入貢
故嚴兵見之¶夫人曰異哉所以示逺人者乃爾耶弗已
則勒監¶軍隂儆偹可也龍圖公從之羌頓首曰前所過
州¶皆遇我如囚今乃覩中國大體大悦而去景仁為¶司
<pb:KR4d0105_WYG_066-5a>
户曹州性方潔不能軫轉俗子間㑹將葬龍圖¶公而為
部使者故劾以事不得行因大哭欲即解<md:KR4d0105_SBCK_066-4a>¶組去夫人止
之曰君須禄我董氏冢婦挾而子以¶往何憂不集遂及
其吉卜以堋景仁為招安主簿¶卒於官賻累百金夫人
不受曰平生董子以清聞¶死不可汙之昜衣而具木焉
於時大夫公已殁母¶安豐君呼延氏又殁夫人悲哀甚
且貧無依乃與¶其子耘俱來京師教耘讀書為娶婦婦
又亾而夫¶人益不自聊間語耘曰我甞夢吏卒逆我大
<pb:KR4d0105_WYG_066-5b>
第而¶謂我相君一人持牓大書曰辰辰今嵗次吾死矣¶
因得疾踰年竟殁實建中靖國元年四月甲子也<md:KR4d0105_SBCK_066-4b>¶即其
年十一月甲子葬于鄆州平隂縣之天堂山¶耘嘗舉直
言有志操詞藝所㳺皆豪傑來求銘聞¶之夫人於書無
不讀讀能言其義至百家方技小¶說皆知之其為詩晚
益工至它文皆能之而書尤¶妙麗然端莊不妄語言有
才智家事甚理云補之¶嘗論載馳柏舟之詩不作而漢
蔡琰曄然以文字¶稱自蘇李死中間寂寥而琰五言絶
<pb:KR4d0105_WYG_066-6a>
出世多言琰¶臨難不能死然琰以一言濟其夫垂死此
豈常女¶子所能哉亦其文義足以發之而夫人則異於
是<md:KR4d0105_SBCK_066-5a>¶葢間闗成其家又教其子為賢良有立不但其文¶義
足言也銘曰¶
惟古於詞取美多外以賈患中焚和玉憂其玷不¶可磨
木固不願為尊犧聲名如彼瘡痏何而焉用¶此絃哀歌
猗歟夫人窺百家匪虎則炳桃之華士¶萎其秀女也葩
取天之美神所訶畀以其榮不以¶遐有子而藝惟其波
<pb:KR4d0105_WYG_066-6b>
　　　黄君墓誌銘¶
雄州防禦推官知鳯朔府麟逰縣事黄君汝翼將<md:KR4d0105_SBCK_066-5b>¶葬其
先人以書來曰汝翼家世得姓之久雖仕者¶中㣲而吾
祖以好施不為富聞於鄉吾父不以殖¶為賴教子讀書
汝翼用以得進士科為親黨榮自¶汝翼之少時聞鄉人
之長者二三君未嘗不往就¶焉而吾子汝翼之所從遊
也願以親銘累矣吾父¶諱京世單州之碭山其為濟州
之金鄉人自五世¶祖而下卒以元豐五年七月七日年
<pb:KR4d0105_WYG_066-7a>
五十八葬以¶元祐四年八月二十三日而其地則吾邑
之髙平¶鄉新興村從吾祖之兆也娶黎氏子四人汝翼
其<md:KR4d0105_SBCK_066-6a>¶仲也汝介汝為汝霖未仕二女為士妻長闗嵩次¶牛
武仲聞之吾父之幼也頗亦有意於讀書矣頋¶吾祖已
老勞於家事而思佚吾父則以其身衣食¶百口而買書
數千巻藏之家曰吾以畀吾兒喜施¶予嵗凶細民之無
食者皆從吾父食如歸此汝翼¶之所知而願因吾子以
傳者也余應之曰齊魯為¶士者微俗貴農桑本業而賤
<pb:KR4d0105_WYG_066-7b>
游學遷徙其子弟能¶世其作業平居堇堇不交閭里賢
矣知教子讀書¶為榮如子之親又卒見其子擢第有成
斯豈可以<md:KR4d0105_SBCK_066-6b>¶不銘也耶銘曰¶
不以富以仁自憙世家農桑士者子嗚呼黄君可¶無悔¶
　　　黄君墓誌銘¶
黄君諱某世為單州碭山縣人或仕或農後徙濟¶州金
鄉縣自其父祖則稍稍以謹信好施聞於里¶人而家産
作業亦益進君有智度奉父母恪嵗凶¶糴騰踊而家積
<pb:KR4d0105_WYG_066-8a>
榖數屋或勸其以時出可得十倍¶利輒不肯而以豐年
平賈出之糴者皆之黄氏立<md:KR4d0105_SBCK_066-7a>¶盡盜猝入其里指其居曰
是出榖救人黄某者邪¶或對曰然於是獨不犯其一毛
而慰遣其家人有¶男子跣而走盜執之遽紿曰我黄某
子也亦得免¶然自是其家滋益豐語人曰我無以致豐
吾富疑¶有命也年七十卒以元祐四年八月二十三日
葬¶於其縣之髙平鄉新興村其孫汝翼舉進士中第¶今
為雄州防禦推官知鳯翔府麟遊縣事嘗從補¶之遊來
<pb:KR4d0105_WYG_066-8b>
求銘乃掇其事論之使歸銘其壙中曰¶
世言治生祖白圭白圭曰智不足以權變勇不足<md:KR4d0105_SBCK_066-7b>¶以決
斷仁不足以取予彊不足以有守雖欲學吾¶術終不告
也是不然觀黄氏所以成其家豈固有¶術耶推之而不
求贏已而愈贏曰我致此有命吾¶是以知富與貴不可
以力求而可以徳競¶
　　　夔州録事㕘軍江君墓誌銘¶
江君諱樸字文叔世為衢州開化人殿中丞房之¶曾孫
<pb:KR4d0105_WYG_066-9a>
而尚書職方員外郎鎡之子也少有才氣好¶學自立國
家取士以聲律仁宗時尤盛有司臨試¶其目在禮經名
數者則浮華士以為病㑹萃鈔記<md:KR4d0105_SBCK_066-8a>¶以應一日之用不能
者更睨左右剽劫為資而君¶最先治經悼禮學之缺能
言其義葢為書二十巻¶専一技者不能通也丞相王荆
公方舉有司尤善¶君甞再預禮部奏名中皇祐五年進
士第授翁源¶尉用舉者徙餘干令鄱陽楊驥通昜臨川
吳孝宗¶通春秋君皆以書幣致之率邑子從受業屋少
<pb:KR4d0105_WYG_066-9b>
不¶能館至分處浮圖舍于今江南以為美談浮梁俗¶好
訟令王越石懦繫者滿獄訴庭下者日百數越¶石懼移
病去州遣君攝之鋤其姦彊而寃滯者得<md:KR4d0105_SBCK_066-8b>¶平反不旬月
獄為虗既還餘干而浮梁有争田再¶世不決者猶請監
司得屬君治卒亦明辯人畫其¶像祠之職方君監江州
酒得疾君聞遽棄官走省¶逾月而後返守怒且加罪而
監司以為愛親可庇¶然竟以親喪去再調象山令代還
王荆公當國擢¶士不次以君平生舊勞問歎息坐客謂
<pb:KR4d0105_WYG_066-10a>
君旦夕用¶矣復見以書論事不合即仰棟坐不交一語
君亦¶自絶去薦監鹽官南路鹽塲與令異趣令誣以罪¶
於提㸃刑獄事盧秉檄州劾之逮者四百人君無<md:KR4d0105_SBCK_066-9a>¶毫髮
私亦卒不對吏而坐遣白直持書越境罷去¶復用舉者
得夔州録事既而太息曰吾老矣安能¶萬里為五斗計
也遂謝病去閑居鄞江十餘年又¶居無錫元祐六年六
月十三日無疾卒年七十三¶以明年二月二十九日葬
于無錫縣開元鄉烏墩¶嶺以夫人何氏祔五男子煥煊
<pb:KR4d0105_WYG_066-10b>
炳煜燎女四人皆¶歸士族補之先君與君同年進士而
炳與補之治¶平中俱學江南相好也補之官廣陵炳在
無錫以¶書來曰先君生不遇沒猶當有所伸願以行事
累<md:KR4d0105_SBCK_066-9b>¶矣補之少時見炳學問已有聲名後亦中進士第¶今
為巴東縣主簿能幹其蠱者也銘曰¶
以為生不逢耶嘗官而使之以為用耶曾幾何施¶夸者
名一世猶不足而廉者畏人知抑得正而死¶其又何悲¶
　　　羅氏墓誌銘
<pb:KR4d0105_WYG_066-11a>
夫人羅氏其先甞居蜀後徙居開封葢鄴王紹威¶之族
而國子博士昜直之女也幼端静不煩及長¶以女徳稱
國博君曰吾女不可以妄與人也久之<md:KR4d0105_SBCK_066-10a>¶乃歸大理評事
開封李君寧年已二十六矣歸四¶年産一子而李君卒
居䘮以禮綱紀其家事無所¶闕其母憐之欲使再行夫
人陳義甚髙卒不可奪¶而止及見其次子士賢登朝封
夀安縣太君諸子¶皆宦學有立女有歸矣而士賢侍夫
人官大名以¶孫珫殤悼成病年五十三以卒元祐三年
<pb:KR4d0105_WYG_066-11b>
十月十¶日也初李君前配苖氏有男女八人李君沒尚
幼¶夫人躬鞠養甚於其存非家人不知其有異母出¶也
其生於富足而所與通家者多戚里豪侈而性<md:KR4d0105_SBCK_066-10b>¶莊静有
常度不為其所遷怵亦可賢矣男士雄右¶侍禁卒士賢
奉議郎士宏宣徳郎士彦士偉士衡¶皆進士而士衡夫
人出也士賢等護其喪以其年¶十二月十八日祔於開
封府開封縣吹臺鄉評事¶君之塋補之頃教授北京夫
人諸子皆從補之游¶而士宏又嘗為僚故來求銘銘曰
<pb:KR4d0105_WYG_066-12a>
婦人無外事故名不稱惟詩書所載豈無婦人人¶出如
己出惟其平均以慈教之孝而家用成吾何¶以知之其
子有聞<md:KR4d0105_SBCK_066-11a>¶　　　闞氏墓誌銘¶
闞氏開封人年十七入故太子洗馬贈銀青光禄¶大夫
濮陽杜侯家生四男四女年七十七以元祐¶元年八月
丁亥卒以其年九月癸酉葬于濮州鄄¶城縣青山里之
原近侯之故兆也初侯捐館舍闞¶氏奉其家事恪如侯
<pb:KR4d0105_WYG_066-12b>
不亾而教其男女以職内外¶有法度故季子宣徳郎刪
定省曹寺監條貫子民¶遂以文學中進士第有聲而女
亦為士妻宜其家¶曰劉龜年馬希閔二壻也三男及女
蚤卒而有孫<md:KR4d0105_SBCK_066-11b>¶七人皆宣徳君之子繢綰繙紱緬緝絪可
謂盛矣¶宣徳君既仕當塗大人稱其才而所與游又多
一¶時知名士族人亦咸謂洗馬有子以為榮而宣徳¶君
曰吾何以得之惟吾母教使然也嗚呼是足銘¶也已銘
曰
<pb:KR4d0105_WYG_066-13a>
善教子以有禄生無悔從吉卜¶
　　　齊氏墓碣¶
齊氏㑹稽蕭山人初嫁為同邑民妻已而入故單¶州司
戸㕘軍閻侯徳基家為乳其第二兒兒死閻<md:KR4d0105_SBCK_066-12a>¶侯有長女
賢而愛之嫁今朝奉郎知徐州杜侯純¶齊氏隨焉又為
杜氏撫養其稚侯家居行已可師¶齊氏又婦家人待之
甚禮閻夫人沒男女幼賴齊¶氏調護男娶女嫁矣杜侯
由侍御史得相州而齊¶氏年已六十八元祐三年三月
<pb:KR4d0105_WYG_066-13b>
二十四日忽欷歔¶如自知將盡者遂卒杜侯傷之遣送
其喪以四月¶二十四日還葬于祥符義堂村杜氏墓側
而杜侯¶次女補之之妻也謂補之曰齊氏誠信厚且我
賴¶以長立我君命我兄弟皆拜之不忍其泯滅也子<md:KR4d0105_SBCK_066-12b>¶為
銘可乎乃為銘埋之其隧中曰¶
生而恂其死也不淪吾聞諸四方之人¶
　　　貴溪縣丞馬君墓誌銘¶
君馬氏諱隨字持正濮州鄄城人也澶州頓邱縣¶令贈
<pb:KR4d0105_WYG_066-14a>
給事中諱應圖之曾孫樞宻直學士兵部侍¶郎贈太尉
諱元方之孫尚書屯田員外郎贈尚書¶工部侍郎諱僑
之子幼警敏家居與人交重然諾¶輕財樂誼故蚤以學
行稱受春秋於孫復受昜於¶石介尤長詩賦聞於山東
皇祐中春官第其文選<md:KR4d0105_SBCK_066-13a>¶首以一字觸禁罷春官為歎息
言之後不復從舉¶而以其學教授鄉里㑹詔舉孝廉衆
共推上之君¶懇辭既無以昜君遂虚其舉用季父忠州
團練使¶偁任為定海主簿以政事稱當路者亟薦焉再
<pb:KR4d0105_WYG_066-14b>
調¶合淝主簿有田訟積嵗不決以質諸父老莫能知¶君
自臨焉曰吾得之矣命闕地隱然有故畫界處¶衆以為
神徙貴溪縣丞攝&KR1459;山銀塲課倍而不以¶規賞為人誠
厚不茍容所居官務奉法又以其試¶之小也故不大較
著罷官至京師卒熙寧九年三<md:KR4d0105_SBCK_066-13b>¶月丙辰也年五十有三
君少孤教諸弟力後皆婚¶宦有立貧仰食君者衆再娶
皆段氏贈金吾衛大¶將軍震之女三子希孟宣徳郎太
學博士貫穿禮¶經有師說亦贍於詞神宗所甞欲用為
<pb:KR4d0105_WYG_066-15a>
御史未及¶而亾者也次希甫鄉貢進士次希說宣徳郎
監安¶樂鎮公事皆修潔而文一女夭六孫承誨銅鞮丞¶
承詡承詠承訟承諄承諤皆學矣以崇寧三年十¶二月
甲寅葬於鄄城縣武成鄉招賢里從學士之¶兆而希說
與補之亞也故來求銘初君得疾逆旅<md:KR4d0105_SBCK_066-14a>¶革傍無人故尚
書刑部侍郎杜侯紘為里舊遽載¶與歸舍其齋中使家
人視飲劑既殁為治喪聴事¶中人皆謂君善人故得此
而嘉杜侯之忘嫌赴義¶非今世事也補之嘗銘杜侯又
<pb:KR4d0105_WYG_066-15b>
銘君再致志焉以¶信兩君子之義然世有於所厚者薄
何哉銘曰¶
委楩柟於谷雜然衆木使隸視之知其可用於夏¶屋謂
夫不願為材則於人棄意於木得計以厚其¶子孫識真
為貴此㫺人所以未能信於仕而子說¶也耶<md:KR4d0105_SBCK_066-14b>¶　　　王君墓誌銘¶
進士王君諱龜齡字安仁濟州鉅野人也其得姓¶在周
為姬氏在齊為田氏其出姬者名晉為靈王¶太子或傳
<pb:KR4d0105_WYG_066-16a>
其得道棄家仙去其出田者名和王齊¶二世嬴滅之項
封之漢興失國人咸謂之王家云¶其鼻祖如此不知孰
出然其姓蕃故多賢君曽祖¶諱志祖諱丕官皆大理寺
丞皆以長者稱考諱彦¶博不仕生二十二年而夭然少
竒偉驚人迄今人¶言王仲逺猶慕仲逺其字也嘗十七
八嵗時鄰人<md:KR4d0105_SBCK_066-15a>¶有吹笛者仲逺聴之而悲賦詩曰黄鬚戰
士據鞍¶聴白髮將軍撫劒歎㑹補之先大夫與仲逺善
見¶之愀然曰仲逺有大志然恐終不遇奈何無幾時¶則
<pb:KR4d0105_WYG_066-16b>
仲逺卒此聞諸先大夫云於時君始齓也季松¶齡字子
固尚襁抱母魯郡孔氏哀號自誓謹生業¶以厚其鞠子
使學而君亦資開爽總角而愿能慰¶其母心故人皆曰
王氏嫠守義而孤克家稍長則¶益好修日夜治其文學
以從里之賢君子才士游¶如恐失之其自刻厲冀必有
以表於世終發揚其<md:KR4d0105_SBCK_066-15b>¶先人之所遭不幸禀厚而報囏幸
因已益聞使不¶遇若遇者其志深矣而君又不幸生二
十七矣亦¶夭鄉人之長者既厚期君父子兩世宜大而
<pb:KR4d0105_WYG_066-17a>
重痛¶其里之再失才士也皆為文若詩以弔之君沒以¶
熙寧九年七月丙寅而葬以崇寧四年四月庚午¶時子
固為白馬丞而君二子彬彤長矣始克舉其¶祖以下凡
六喪卜任城縣之吕村原吉而祔焉嵗¶月逺矣人尚為
之流涕夫人晁氏尚書比部員外¶郎諱仲淵之女蚤寡
而莊如其閨中時彬彤皆舉<md:KR4d0105_SBCK_066-16a>¶進士以文義稱三女適李
公權閻璪祝晉皆進士¶以補之先大夫於其祖厚而補
之又蚤與君游求¶為銘君為人孝弟博聞敏於辭章再
<pb:KR4d0105_WYG_066-17b>
舉禮部不第¶然喜言世務近可用者樂昜善與人交家
無嬴餘¶而輕財尚義以好事聞倦㳺無所依若急難者
必¶求王安仁客醉卧其舍或窮日夜諠呼求索無巳¶時
而君益歡僮僕無墮容孔夫人自屏窺之喜為¶致甘脆
所嗜益設曰客不辱與吾兒善吾兒不愧¶客矣嗟夫以
布衣能得士有名譽使見遇可量哉<md:KR4d0105_SBCK_066-16b>¶銘曰¶
謂天無意於材耶孰生而膍之謂天有意於材耶¶孰厚
而摧之謂意有無人所愠喜匪天其然人則¶意異抑生
<pb:KR4d0105_WYG_066-18a>
而淑雖窮不夀吾生也不茍亦足以告¶爾後矣¶
　　　彭城劉君墓誌¶
劉君諱諫或云其先避胡自燕徙魯今為金鄉人¶金鄉
舊隸兖州後隸濟州然故魯地也俗醇朴貴¶農桑經業
自君髙祖時家已富盛而其大父元康<md:KR4d0105_SBCK_066-17a>¶父拯兩世謹厚
好施益勌作業初諭其子孫於學¶而君又性孝識其父
言頗教子為士矣君以熙寧¶八年五月二十有四日卒
時三十有四嵗後一百¶八十日而其父亦亾故再世不
<pb:KR4d0105_WYG_066-18b>
葬有孫六人三人¶舉進士長未名次昭理洵皆蚤卒今
存曰時曰暘¶曰昉時謙畏涉書暘從三舍貢文學知名
暘事時¶昉事暘如其父不沒姒娣相從惟恪後二十年
而¶配孟氏亦亾又十年葢君歿三十年矣而兄弟同¶室
廬絶甘分少中外無間言至是家薄時泣語諸<md:KR4d0105_SBCK_066-17b>¶弟曰父
不幸夭母不在自曽祖祖與親未葬今益¶窶恐墜大事
以死為先人羞今殫室之有猶及事¶及事死不恨奈何
暘昉伏聼命時即走北山下卜¶任城縣之吕村原吉重
<pb:KR4d0105_WYG_066-19a>
趼露宿寒暑再昜而後克¶穿七壙皆甓固之以大觀元
年十一月甲子盡舉¶其曾太父而下七喪以窆棺衾惟
美道路太息補¶之聞而喜曰孝哉古語有之生相憐死
相捐劉氏¶為士者尚寡能不以其生者憂為其死者羞
猶有¶鬼神其終忍凍餓之魯風俗壊久士或親在而異<md:KR4d0105_SBCK_066-18a>¶殖或始去親喪已鑿垣五六户至不相慶弔如劉¶氏難
哉時暘欲求補之文納壙而不敢言補之曰¶豈可使吾
里有義事而不書也往諭諾之君大母¶趙氏母張氏與
<pb:KR4d0105_WYG_066-19b>
配孟氏皆從其夫之兆諸孫男女¶凡十二人男多就學
女多已嫁矣初孟氏寡嘗語¶其子曰欲教汝為士自汝
祖之意恨汝父夭不及¶見汝等成故諸子奉其言汔有
立銘曰¶
父先祖歿祖柩不藏以遺其子子良有光用舉其¶先三
世七喪欲子為士使知士恥耻<md:KR4d0105_SBCK_066-18b>¶墜父言可謂士矣¶
　　　尚書司封員外郎胡公墓誌銘¶
公諱俛字公謹胡氏舜後媯姓武王封媯滿於陳¶氏為
<pb:KR4d0105_WYG_066-20a>
胡公其子孫因氏焉世家安定後為共城人¶晉撿挍太
子賓客諱澄曾祖也攝涪州軍事推官¶贈光禄卿諱岳
祖也尚書屯田郎中贈禮部尚書¶諱熙載考也光禄少
隠居共城周祖聞其名以禮¶致之察周祖有異圖即辭
去尚書及進士第逮事¶仁宗知絳果二州皆有惠政而
公幼俊偉於文字<md:KR4d0105_SBCK_066-19a>¶類不學而能八嵗為詩驚人鄉里號
竒童及長博¶學無不窺貫穿諸經尤長左氏春秋至百
家雜說¶流觀彊記摘文指事如取懐中物兼綜道釋天
<pb:KR4d0105_WYG_066-20b>
文¶地理音律厯筭醫卜之書應問如響諸儒於是皆¶自
以為不及更推先之既冠而孤再舉進士髙第¶授試挍
書郎定州觀察推官丁母開封縣太君李¶氏憂再調常
州團練判官守郭維果於自任下莫¶敢忤公守職不為
屈數以事奪維維雖悍猶嚴憚¶公時西方用師詔舉三
路守令轉運使吕覺以公<md:KR4d0105_SBCK_066-19b>¶聞召見為彰化軍節度推官
知梁泉縣盜發輒得¶秩滿為著作佐郎簽書商州判官
又知昭化縣遷¶祕書丞知壁州戍卒謀殺吏縱火劫府
<pb:KR4d0105_WYG_066-21a>
庫以叛期¶旦日發而公知之因以他罪逮數人而左右
有預¶謀者愕相視稍引去公笑語頤指如平時卒用不¶
疑㑹監軍聞變而至公麾之曰卒應杖安用爾來¶俄逮
者至縛之始宣言曰吾但取首亂者今已得¶餘皆去毋
蹈禍葢斬六人流二人而止遷太常博¶士文荘髙公薦
其才召試充集賢挍理而元憲宋<md:KR4d0105_SBCK_066-20a>¶公莊肅梁公孝肅包
公又更薦之益知名通判絳¶州三門輦運嵗課民伐薪
備河民苦役不均公董¶其事為一二裁處聞於朝貧弱
<pb:KR4d0105_WYG_066-21b>
賴之召判尚書祠¶部至和中仁宗不豫久京師大水流
言相驚大臣¶欲對不可公曰吾知死所矣時國嗣未立
即上疏¶言陛下纉服三十五年而春宫虚位天下無賢
不¶肖皆為陛下憂之後大臣定議公有力焉李仲昌¶建
言六塔河未畢河潰浸數州死者以萬計公詆¶仲昌罪
應死㑹北京奏至如公請仲昌竟貶死春<md:KR4d0105_SBCK_066-20b>¶州時宰相有
畏事者語人曰館閣當以文字為官¶何用紛紛代庖為
公聞往見之曰今天下嗷嗷大¶本未立而災異數臻聖
<pb:KR4d0105_WYG_066-22a>
主猶當詢求芻蕘而大臣¶責館閣出位言事非也由是
忤當塗出知登州再¶遷祠部度支員外郎階朝奉郎勲
輕車都尉服五¶品登瀕海有魚鹽之利俗豪舉喜訟小
有争至破¶産取勝而不悔公按流二人郡大治又措置
島上¶流人嵗活者以百數前守託葬親為鄉郡以不法¶
聞公頗知之其人恐欲先事害公與里民不便公<md:KR4d0105_SBCK_066-21a>¶者誣
以事于朝使者疑詞不當受而執政挾前怒¶竟坐奪官
廢于家祀明堂復為祠部監泗州橋英¶宗即位還度支
<pb:KR4d0105_WYG_066-22b>
公雖左宦益跌宕文史每與客椉¶月拏舟淮中飲酒賦
詩浩然忘返神宗即位起知¶淮陽軍遷司封甞屬疾踰
時民聞其出至歡呼擁¶道徙知和州復坐小法知南安
軍而公流離老矣¶常歎曰吾坐不設機闗待小人譬袒
裼入兵間得¶傷宜也而丞相正憲吳公㕘知政事康靖
趙公皆¶言其才可惜且近臣顯人為直其寃者至四十
餘<md:KR4d0105_SBCK_066-21b>¶人公曰吾可以無辯矣既代還至山陽感疾卒熙¶寧
七年七月甲子也有文集三十巻五音㑹元圖¶璿霄指
<pb:KR4d0105_WYG_066-23a>
掌圖歴代年系譜佛書義天集宗派圖醫¶經纂義雜詩
頌又百餘巻嗚呼多矣夫人徐氏有¶淑行封夀光縣君
前公五年沒男曰毖終華亭尉¶曰戢進士皆文學知名
女長適右侍禁李材次適¶太子中舍王希孟皆卒卜某
年月日葬於衛州共¶城縣某鄉之原以徐夫人祔公性
孝既孤語考妣¶事流涕如初喪尤長於論議要之合理
不為貴勢<md:KR4d0105_SBCK_066-22a>¶屈顧喜面折人過其不知公為愛己者異時
反為¶所噬亦不悔又憤世儒空語無實事每廢巻長謡
<pb:KR4d0105_WYG_066-23b>
曰能攘戎狄尊天王管晏之事未可輕葢其志也¶初補
之以童子拜公下邳公亟稱之又與毖戢㳺¶甚厚聞之
公在館閣時文忠歐陽先生傾意待之¶文忠一時宗匠
樂善如此而公猶深自閉不肯為¶茍合則其不能容於
尋常人而以躓死理固然也¶葢後三十年而士日趨於
同可扳以得志者則如¶蘿葛之寄於木無所擇也然則
以公之不茍合於<md:KR4d0105_SBCK_066-22b>¶貴勢為過乎中則可以其窮為戒則
非也銘曰
<pb:KR4d0105_WYG_066-24a>
在㫺倚相學無與京三五八九以成其名此但能¶讀義
何必精後讀者稀不勤于成借人之衣以晝¶繡行為之
詭遇獲十自矜謂公獨難其書屋盈殫¶累世學欲與古
争一敗於仇百救莫營後生益華¶謂我不能使雄復生
雄書自興後有求者可訂斯¶銘¶
　　　蘇門居士胡君墓誌銘¶
熙寧初補之先子保州府君適越天雨滯逆旅夜<md:KR4d0105_SBCK_066-23a>¶聞旁
舍客叩几歌唐詩甚悲者而異之旦候焉則¶頎而長退
<pb:KR4d0105_WYG_066-24b>
然温恭儒者也葢與語終日不厭歸謂¶補之曰客胡氏
名戢字叔文小子識之非今世之¶士也已而補之薄游
淮陽淮陽守有子學鄉校中¶則叔文也因定交叔文好
古博雅其經術論議在¶漢儒中其詩文類唐人而其清
談閑逺不犯世故¶則晉阮向流也居嵗餘而别間五年
相遇於盱眙¶飲南山中數日時叔文方壯浩然已有遺
世深隠¶之意矣後八年補之教授北京以書來曰戢不
復<md:KR4d0105_SBCK_066-23b>¶仕然嘗為本朝將相九十二人者傳異時觀焉知¶戢
<pb:KR4d0105_WYG_066-25a>
非白首無意於世者補之慨然惜之又九年補¶之佐淮
南其子憲臣來曰憲臣不天我君四十有¶七嵗而歿且
瞑不亂撫憲臣曰吾死不遇命也故¶人晁子汝巨源矣
則求紙為一幅書以與補之訣¶曰戢不孝親未葬而死
恐兒輩不能棄骨原野尚¶畀從九京之㳺則願以二銘
累矣補之失聲而泣¶曰嗟乎吾先子知叔文叔文辱交
我乃哭諸先子¶之廟為詩以弔之而受其託後補之得
罪又七年<md:KR4d0105_SBCK_066-24a>¶還朝而叔文與其親皆葬四年矣乃銘而藏
<pb:KR4d0105_WYG_066-25b>
之其¶埏中叔文共城人祕閣挍理司封員外郎俛之子¶
母夀光縣君徐氏而祕閣君博學無不窺為時通¶儒其
世家行事自有銘叔文為童兒不戲弄黙而¶好思手未
嘗釋巻祕閣君固已竒之矣及長盡傳¶祕閣君之業於
當時之文不學而能然喜詞賦篆¶刻甚工甞以進士舉
有司繼丁徐夫人祕閣君憂¶而朝廷亦廢詞賦以新經
義取士叔文曰此非吾¶所傳於師而能者也且親歿何
以仕為因盡屏幼<md:KR4d0105_SBCK_066-24b>¶學反共城自號蘇門居士閉闗却埽
<pb:KR4d0105_WYG_066-26a>
益涵肆詩書¶百氏為文章家故藏書萬巻集古今石刻
又千巻¶盡陳諸左右而牓其堂曰琬琰翰林學士眉山
蘇¶先生為書之一時名士皆為賦詩而叔文益逺絶¶世
利惟恐蓬蓽之不深矣或勸之出則笑曰此室¶殊無塵
土氣然晚尤篤學長於論議至古今成敗¶得失因革廢
置皆深思而黙識之近於可用而叔¶文不自以為用也
哲宗即位詔中外直言闕失叔¶文始一上書不召後其
事頗施行而叔文死矣元<md:KR4d0105_SBCK_066-25a>¶祐六年十一月甲子也葬以
<pb:KR4d0105_WYG_066-26b>
紹聖五年二月甲子¶而地則共城縣之楊閭管從祕閣
君兆也有文集¶十巻二府拜罷録二巻大臣家譜二巻
續衣冠盛¶事圖一巻而九十二人者之傳方屬藁將就
憲臣¶寫之以備太史氏擇焉夫人元氏比部員外郎若¶
思女四男子憲臣應臣舉進士其伯與季夭二女¶子長
嫁同郡劉某其季夭銘曰¶
㫺莊生有言天之君子人之小人吾嘗以為不然¶然世
有聰明好徳甚藝而賢或不偶而顛而盜跖<md:KR4d0105_SBCK_066-25b>¶膾人之肉
<pb:KR4d0105_WYG_066-27a>
聚黨數千將天眇夫腥腐之饗而嗇乎¶昭晣之傳尚何
憾耶尚何憾耶¶
　
　
　
　
　
　
<pb:KR4d0105_WYG_066-27b>
　
　
　
　
　
　
　
　雞肋集巻六十六<md:KR4d0105_SBCK_066-26a>¶<md:KR4d0105_SBCK_067-1a>¶
<pb:KR4d0105_WYG_067-1a>
欽定四庫全書
　雞肋集巻六十七目¶録
