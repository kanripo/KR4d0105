# -*- mode: mandoku-view -*-
#+TITLE: 雞肋集
#+DATE: 2015-09-23 10:21:10
#+PROPERTY: JUAN 59


　　答揚州教授曾旼啟¶
比者請外便親䝉恩佐郡往歳周旋之舊彌年契<md:KR4d0105_SBCK_059-5b>¶濶之
懷又此從遊良為幸會恭以某官精智洞物¶髙才邁羣
倚相讀書博洽窮於世表正平作賦敏¶捷出於坐中科
甲先登名譽早立當居要近寧久¶宴閑補之自以拙艱
安於疎逖青雲魏闕初驚日¶月之遥春水隋河已夢江
湖之上聊復爾耳慙為¶米之淵明于時言言喜班荆之
<pb:KR4d0105_WYG_059-6b>
聲子清和在候導¶養適宜先辱音題尤增感刻¶
　　　上揚守王正仲啟¶
近承恩撿叨備府僚嘗貢郵牋僣塵台几敢謂謙<md:KR4d0105_SBCK_059-6a>¶尊之
盛徳曾無疎賤之遐遺飭書記以染修付候¶兵而傳致
奨收踰分感愧并心伏審得請過家方¶春展墓散黄金
之百鎰見白髮之故人鷁舟歸濟¶於晴江虎莭還臨於
治部即日鎮撫多暇神明用¶休補之蚤被陶甄久辭牆
屏載勤舟楫奉甘㫖以¶知榮適及郊圻聽歌謡而自慰
<pb:KR4d0105_WYG_059-7a>
意行調於元鼎難¶久託於後車用此傾馳不忘魂寐清
和當候拜伏¶可期¶
　　　與淮東提刑王司諫啟<md:KR4d0105_SBCK_059-6b>¶被選中宸改臨東部獲趍風之良舊思去徳之未¶遥側
聆除音尤喜幸會恭以某官學術知古才謀¶適時直莭
在於諫垣能聲聞於省闥訪民恫苦姑¶暫屈於登車副
上褒延已久虚於前席補之才質¶人後趣操衆違比縁
將母之求偶遂佐州之請敢¶圖官守預占提封庶自竭
<pb:KR4d0105_WYG_059-7b>
於疲駑蘄永依於庇頼¶欣愉鄉往併劇下情¶
　　　答揚州判官趙奉議啟¶
辟書畫可賔幕改除惟跂慕之素勤獲從游而私<md:KR4d0105_SBCK_059-7a>¶幸恭
以某官美才自立佳譽藹傳鳳穴一翰殊有¶超宗之質
龍門獨上早膺元禮之知念契闊之未¶遥辱音題而尤
喜炎歊方熾款晤可期¶
　　　答致仕劉敏大夫啟¶
竊啟風聲未親晤語枉書郵之先貺審舟御之將¶臨即
<pb:KR4d0105_WYG_059-8a>
日順履凝嚴茂迎福祉某官賢誼甚美公才¶素髙浮榮
如過於蚊䖟苦莭自期於松栢幸縁寓¶止當遂從游載
惟欣慰之多非復叙陳之究¶
　　　與京東漕張道順啟<md:KR4d0105_SBCK_059-7b>¶念趨風之良舊復去徳之未遥遂託部封實為幸¶會恭
以某官博學知古通才適時揚歴省闈名獨¶髙於羣彦
從容使指威自讋於屬城方聖政之又¶新豈賢猷之久
屈補之内慙竊禄自乞試州歳比¶不登民逃未復撫循
<pb:KR4d0105_WYG_059-8b>
有道在躬守於詔條施舍不¶煩可面承於教約炎歊方
熾叅奉有期¶
　　　與京東提刑趙景仁啟¶
光膺帝制出領使權已次封圻初交印莭伏惟慶¶慰以
某官髙才敏達雅操靖嘉玉立班行固朝廷<md:KR4d0105_SBCK_059-8a>¶之妙選風
生羣聽藹臺省之休聲尚屈逺猷俯臨¶一道行著澄清
之績亟歸侍從之華而補之請外¶便親得官屬郡竊伺
張&KR0950;之邇將申守土之恭欣¶忭之誠倍百常品
<pb:KR4d0105_WYG_059-9a>
　　　答淄守啟¶
去闕廷之伊邇㢮負擔之云初畫界相望親仁良¶幸補
之世家單系&KR0634;府後来文無取於將明武不¶足以捍衛
每自慙於索米姑求試於長民伏遇某¶官忠藎事君中
和布政顧何功於製錦竊自喜於<md:KR4d0105_SBCK_059-8b>¶分光未暇染修先承
慶問感銘殊厚敷述難窮¶
　　　與淄倅啟¶
著述寡功迂疎畏罪輙自陳於將母偶得請於為¶州敢
<pb:KR4d0105_WYG_059-9b>
圖弛負之初乃辱馳書之貺感銘殊厚傾詠¶益勤恭惟
某官懿行温良公才敏邵題輿以俟偉¶仲舉之髙名投
傳而歸小巨卿之獨操宜入聨於¶省寺寧久困於簿書
而補之曩昔宦游寅縁晤接¶回首十年之舊相忘數舍
之間尚阻合并重增鄉¶往<md:KR4d0105_SBCK_059-9a>¶　　　與提舉鄭彦能啟¶
頃寓都城偶連墻仭自惟疎拙方力請於郡章亦¶值髙
明將出宣於使指幸趨風之頗數復去徳之¶未遥間關
<pb:KR4d0105_WYG_059-10a>
行路之勤倥傯交符之始仰依大庇内¶激愚衷伏念補
之素不逮人猶知信已少時薄技¶誠何取於屠龍長歳
虚名固無堪於挹酒窘中塗¶之㚄䟦賴十手之挽推矧
在仁賢最為知舊當法¶令再行之際屬疲駑承乏之時
庶幾平均未廢詢¶採恭惟某官忠以事上恵於撫民嘗
力學夫古人<md:KR4d0105_SBCK_059-9b>¶知為政之大體清河恃孺文之故敢有是
心渤海¶遇勝之之賢儻縁今日官曹冗甚書牘闕然尚
阻¶叅承重增延跂
<pb:KR4d0105_WYG_059-10b>
　　　與京東漕呂直父啟¶
被㫖中宸改臨東部凡居庥庇舉集欣愉恭以某¶官業
履忠純才謀敏達當先朝之慎柬在羣俊之¶上游使指
屢將守麾薦擁居有顯効去常見思方¶聖政之又新豈
賢猷之尚屈而補之自惟疎拙頃¶辱交承復幸提封獲
依刺舉恵留多袴民借宼以<md:KR4d0105_SBCK_059-10a>¶無由威暢連城盜奔秦而
先改趨叅甫邇頌詠尤¶湥¶
　　　答滑守李孝純啟
<pb:KR4d0105_WYG_059-11a>
久託姻盟未親賢度一麾假守釋負擔之云初千¶里贈
言想音容而如接媿慙既厚欣喜并湥恭以¶某官懿行
自將髙才挺出蚤踐揚於要宦方烜赫¶於能名列㦸映
門固大家之流澤褰帷行部有循¶吏之遺風側聆交符
幸此授館將獲踵門求見之¶便以慰慕義無窮之心契
闊未間傾馳尤劇<md:KR4d0105_SBCK_059-10b>¶　　　賀知府趙待制移鎮啟¶
光被制書改司京鑰凡居庥庇舉集歡愉恭以某¶官中
<pb:KR4d0105_WYG_059-11b>
正而通優游以法藴經邦之逺業在志學之¶妙年入奉
清光文采昭囘之上出臨方面折衝燕¶笑之間自當綱
紀朝廷訏謨帷幄尚茲均佚咸謂¶非宜補之疎拙守藩
乖違得罪敢圖恩宥乃佐留¶居仰大厦之足依俯孤蹤
而自慰妍和取道順履¶逢休¶
　　　謝提刑上官正言啟<md:KR4d0105_SBCK_059-11a>¶奉法不䖍䝉恩薄譴何意拙疎之跡乃依刺舉之¶嚴莅
事云初省躬湥幸恭以某官風猷甚逺徳操¶不囘學葢
<pb:KR4d0105_WYG_059-12a>
在於誠身仕不蘄於遇合少馳妙譽蚤¶掇上科夷考平
生實皆餘事尚出將於使指行歸¶侍於禁垣而補之樗
朽無堪萍蓬惟寄去門墻之¶滋久備官屬以為榮收堂
下之言雖仰煩於大雅¶効囊中之穎茲方窘於末塗更
願須以歳時寛其¶轡䇿庶幾報稱可積毫釐感愧之懷
倍百常品¶
　　　留臺韓朝請到狀啟<md:KR4d0105_SBCK_059-11b>¶奉法不䖍䝉恩薄譴敢圖佐守遂隸分臺眷言離¶索之
<pb:KR4d0105_WYG_059-12b>
情獲此從游之幸恭以某官慶傳累世譽滿¶本朝子産
知然明之心殊非今日文舉待正平之¶少固與忘年馬
伏櫪而長思萍因風而相值人生¶投分勢豈偶然念布
叙以未遑辱音題之良厚欣¶愉感荷倍百鄙懷¶
　　　答濰守啟¶
自以拙艱安於疎逖抗章得請交印云初傾心徳¶誼之
勤引領疆圻之邇願馳書之固久特攖事而<md:KR4d0105_SBCK_059-12a>¶未遑恭惟
某官慈恵為春清明可鑑帶牛縁畝不¶但格於頑民渡
<pb:KR4d0105_WYG_059-13a>
虎去封已先柔於異類將入補公¶卿之缺豈惟錫車劔
之榮慙製錦之難工幸分光¶之無損首貽慶問倍荷眷
私屬守郡符阻親履幕¶
　　　揚州泛用賀冬啟¶
銅儀軫轉肈南陸之景長緹室飄颻知黄宫之氣¶至人
惟剛徳天與介休恭以某官篤實方中柔嘉¶暢外世大
来而小往時陽息而隂消用此進為孰¶量事業悵坐縻
於官局阻趨慶於賔墀欣頌之誠<md:KR4d0105_SBCK_059-12b>¶倍越常品
<pb:KR4d0105_WYG_059-13b>
　　　元日賀啟¶
羊雞祓惡導四氣之始和椒栢泛醇薦百年之難¶老惟
人視履與物咸新恭以某官中正以通柔嘉¶維則入陪
嚴禁屢輸竭於忠猷出總連城暫布宣¶於恵澤順迎端
月茂擁介休悵拘縶於郡章阻叅¶承於戎幕永言善頌
數倍常情¶
　　　元日賀啟¶
羊雞祓惡道四氣之始和椒柏薦醇介百年之難<md:KR4d0105_SBCK_059-13a>¶老惟
<pb:KR4d0105_WYG_059-14a>
人視履與物咸新恭以某官中正以通柔嘉¶維則佩牛
還畝知警夜之可虚竹馬迎郊想班春¶之方暇順迎端
月茂擁殊休悵拘縶於郡章阻叅¶承於賔幕永言善頌
數倍常情¶
　　　答交代中散啟¶
拜恩中禁假守瀕河念仳别之尚新獲交承而自¶幸恭
以某官徳誼粹美材猷敏彊久柬在於班聨¶暫屈臨於
刺舉將聞顯用諸大夫皆曰賢固有規¶模舊令尹必以
<pb:KR4d0105_WYG_059-14b>
告未遑修問先辱流音叅晤可期<md:KR4d0105_SBCK_059-13b>¶欣愉良劇¶
　　　與李中大啟¶
倦游郎省得請藩麾平居慕望之勤今此晤承之¶便恭
以某官志履端潔才能敏長學穉齒而蚤成¶徳耆年而
彌邵踐揚臺閣葢政事之猶存穎脱雲¶泉固風聲之可
尚馳書尚闕流問辱先傾葢足榮¶驅車竊抃¶
　　　謝呂大夫啟¶
請外便私䝉恩補郡去闕庭之伊邇弛負擔之云<md:KR4d0105_SBCK_059-14a>¶初問
<pb:KR4d0105_WYG_059-15a>
俗何先聞風增慕補之世家單系册府後来¶文無取於
將明武不足以捍衛每内慙於索米姑¶求試於長民伏
遇某官脱畧軒裳燕居里第顧何¶功於報國竊自喜於
親仁未暇染修先承榮問感¶銘良劇敷述奚殫¶
　　　答通判朝奉啟¶
得請宸庭出分郡寄惟傾風之素切偶聨事以為¶榮恭
惟某官徳誼致修聲猷自奮揚歴閨臺之舊¶囘翔藩閫
之游咸謂非宜安能久屈庶幾有政賴<md:KR4d0105_SBCK_059-14b>¶別駕以不空固
<pb:KR4d0105_WYG_059-15b>
願無何如淮陽之髙卧叅承良邇¶欣幸尤湥¶
　　　代韓太中賀徐中丞啟¶
躋榮螭陛進總霜臺恭惟慶慰伏以某官天才俊¶良神
氣宏偉起于磐之鴻漸為溟海之鵬摶操行¶古人之期
謨謀當代之映賈誼之遭文帝千載所¶難馬周之遇太
宗一言而合亟任掌綸之選迅陞¶專席之雄光華儒林
洋溢士論側聆新命俯愜素¶誠限繋外官阻申慶謁永
言欣忭曷罄叙陳<md:KR4d0105_SBCK_059-15a>¶
<pb:KR4d0105_WYG_059-16a>
　　　與淮南監司啟¶
罪譴佐州親嫌昜地倚門牆之良舊託封部之云¶初内
顧迂疎尤深幸會伏念補之少而孤立壯不¶適時誤貼
職於書林本無學業濫承流於藩郡秪¶用資塗敢攀鵷
鵠之髙嬉自笑缾罌之昜滿黑生¶白犢寧論無妄之災
醜效美顰宜取求全之毁賴¶聖時之忠厚俾愚分以便
安每自揣循惟知憐惕¶伏遇某官至誠樂育大雅不羣
恕常用於一言威¶自行於千里尚寛刺舉小假歳時倘
<pb:KR4d0105_WYG_059-16b>
不重於悔尤<md:KR4d0105_SBCK_059-15b>¶或粗收於毫末¶
　　　謝解啟¶
伏覩解牓偶被薦送者廹彊敵以當前初虞逐北¶挈孤
軍而冒戰遽預先登進叨非據之榮退積循¶涯之愧竊
以治非一道三代之所同功學非一師¶百聖之所並宇
更末流於淺鮮之後追大本於芒¶忽之為五官猶具於
天根六鑿未仍於物偽行義¶忠信粹乎常得於固存言
語文章卓然皆出於可¶用教化之所被及風俗之所影
<pb:KR4d0105_WYG_059-17a>
随中國無異於四<md:KR4d0105_SBCK_059-16a>¶方野人知學於君子王者之迹未熄
古人之體尚¶存少變而為晚周大壞而為戰國處士以
詖行自¶售公子以得人相傾離騷濫於辭章兵法窮於
威¶武禁游説者縱横以辯顯任使者推理以雄俗僻¶則
吳越無秀民照奇則鄒魯無異行陵夷百世鹵¶莽一塗
漢沿秦餘而莫醇唐因隋舊而未善際真¶人之撫運混
雜霸之餘墟英宗廣於規謨仁祖備¶乎文物今上闢圖
書之府重禮樂之司息誦數為¶腐儒廢雕蟲為土苴奮
<pb:KR4d0105_WYG_059-17b>
乎百世之後覩此六經之<md:KR4d0105_SBCK_059-16b>¶難以是取人謂宜得士如補
之者拙非世用僻與¶衆違有轉喉觸諱之窮無炙手可
熱之助流離百¶狀辜負寸心搢紳之所未信而無庸鄉
黨之所共¶輕而竊笑踽踽自守無意於舍龜倀倀何從
迨同¶於即鹿亦嘗側聞長者之論庶幾得上君子之堂¶
十載屬文七年論學蚤濫舉首輒困退飛託患難¶之餘
生守迂疎之舊習仰箕裘而莫繼俯蓬甕以¶增羞望絶
亨嘉分投窮籍詩常招隠書或絶交它¶人誚其逆施智
<pb:KR4d0105_WYG_059-18a>
者以謂非異不覺歳月之昜失竊<md:KR4d0105_SBCK_059-17a>¶省功名而自驚逺舉
何為聞虚絃之已怯相忘可¶樂忘芳餌以復来然而學
不能偶當世之方圓材¶不足當大人之取舍僶俛自力
攣拳莫堪一字固¶㣲屢經營於燥吻萬言良富愧滂沛
於搖毫尚賴¶庶明過辱題品掇其片善躋以上游斯葢
伏遇某¶官大雅不羣至誠樂與譬之水正錯而不動與
夫¶衡誠陳而不欺有形焉得而茍藏無物不可以自¶試
故容蕞陋亦預甄收某敢不增益淺聞激昂壯¶節鵬摶
<pb:KR4d0105_WYG_059-18b>
有待固未忘九萬之程狗盜為功猶不愧<md:KR4d0105_SBCK_059-17b>¶三千之客¶
　　　公為求親啟¶
慶長舊望雖懷齊鄭之殊投分明時實許晁張之¶並輒
恃㫁金之好曾忘倚玉之嫌仲孺姪孫吏部¶長男公為
不逮於人粗教以義伏承賢弟龍圖位¶第十一小娘子
閫儀世邵女美幼聞妄伸納采之¶誠私幸宜家之慶不
忘故分終恵好音¶
　　　送幣啟
<pb:KR4d0105_WYG_059-19a>
近者輒布私誠仰希髙援愧山川之能受報金玉<md:KR4d0105_SBCK_059-18a>¶之好
音不鄙單平更篤盟好及泮氷之未幾羞束¶鹿之惟時
念孔李之通家寧慙於舊庶媯姜之五¶世殊未可量永
言欣愉莫罄陳叙不腆禮幣具如¶別牋¶
　　　公似求親啟¶
通家奕世如蘭未喻於夙心繼好諸孫投李敢期¶於厚
報載敦合姓敢替問名伏承某人女善慶所¶鍾徳容兼
茂某人男屬方幼學期以成人男既彼¶甥女惟此出契
<pb:KR4d0105_WYG_059-19b>
援踰於它族禮律可以通昏鳴鳳<md:KR4d0105_SBCK_059-18b>¶其昌已篤媯姜之舊
同車信美不遑齊鄭之嫌跂¶望良勤好音無閟¶
　　　代謝求親啟¶
近枉行媒特傳嘉命髙門絶企實懷賈詡之私見¶子良
勤願附王謙之義仰慙眷厚敢布悃誠伏承¶某男蚤聞
俊良自立孝悌無綺紈餘子之好有詩¶書寒士之風某
女方妙年齡未&KR1068;警戒采蘋南澗¶雖法度之可追如舜
同車顧徳音之未著承言感¶佩難遽遵承<md:KR4d0105_SBCK_059-19a>¶
<pb:KR4d0105_WYG_059-20a>
　　　許親啟¶
比念鄙宗難攀髙援輒布敢辭之義重煩同好之¶言詠
魴鯉之詩雖有慙於齊宋思冠冕之胄誠竊¶慕於崔盧
矧繾綣之已勤欲逡廵而安可願言託¶附實有光榮感
刻良深敷陳莫究¶
　　　送幣啟¶
疊煩信紹申篤嘉盟煥然純帛之儀寵以問名之¶耗蘿
施松柏後方昌而莫與京桃報瓊瑤物雖薄¶而用可重
<pb:KR4d0105_WYG_059-20b>
不腆實篚具如別牋<md:KR4d0105_SBCK_059-19b>¶　　　求親啟¶
台鼎髙門金蘭重義已幸趨風之舊矧煩繼好之¶修令
弟某官制行孝恭稟資英爽幹蠱優於用譽¶視履宜於
考祥某房第幾孫女蚤慎閨儀粗知婦¶教乃求葑菲俾
結絲蘿承命愧慙披詞榮耀竊欽¶慶善方膺五世之昌
輒昧單平願布一言之諾其¶於銘感豈盡敷陳微物將
誠具如别幅<md:KR4d0105_SBCK_059-20a>¶
<pb:KR4d0105_WYG_059-21a>
　
　
　
　
　
　
　
　
<pb:KR4d0105_WYG_059-21b>
　
　
　
　
　
　
　
　雞肋集巻五十九¶
<md:KR4d0105_SBCK_060-1a>¶
<pb:KR4d0105_WYG_060-1a>
欽定四庫全書
　雞肋集巻六十目録
