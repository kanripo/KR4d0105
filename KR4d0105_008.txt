# -*- mode: mandoku-view; -*-
#+TITLE: 濟北晁先生雞肋集
#+DATE: 2015-09-11 10:03:36.562175
#+PROPERTY: ID KR4d0105
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0551-008雞肋集-卷第八.
<pb:KR4d0105_SBCK_008-1a>¶
濟北晁先生雞肋集目錄¶
　第八卷¶
　　古詩¶
　　　次韵閻秀才漢臣食兔¶
　　　和蘇翰林題李甲畫雁二首¶
　　　秋竹¶
　　　郊居與八弟无斁讀書¶
　　　用无斁八弟永城相迎韵寄懷¶
　　　次韵荅葉學古¶
<pb:KR4d0105_SBCK_008-1b>¶
　　　次韵蘇公和南新道中二首¶
　　　感懷追和桺子厚郊居歲𦱤韵¶
　　　次韵伯溫甥池上八首¶
　　　次韵彦遠相州道中二首¶
　　　永嘉縣君赴潁州杜丈之喪送至鹿邑境¶
　　　　上贈別¶
　　　綴古詩語送无斁弟赴舉¶
　　　贈文潛甥楊克一學文與可畫竹求詩¶
　　　補樂府三首¶
<pb:KR4d0105_SBCK_008-2a>¶
　　　　豆葉黄¶
　　　　漁家傲¶
　　　　御街行¶
<pb:KR4d0105_SBCK_008-2b>¶
¶
濟北晁先生雞肋集目錄(終)¶
<pb:KR4d0105_SBCK_008-3a>¶
濟北晁先生雞肋集卷第八¶
　古詩¶
　　次韵閻秀才漢臣食兔¶
兔誠中山族中古稍分裂唐虞用大牲雖有目未¶
瞥䨲孫能飛仙飄忽天漢決不逢昜牙試厥胄幾¶
泯滅羿弧殞陽烏曾不弋在&KR1305;王良馬慢忌撲握¶
幾奔掣初遭赳赳子鼎飪飫毛血中逢宋鵲窘飢¶
吻啄原雪叔世削格多星迸失行列蹄竆不得逸¶
如鼠限髙闑應憐蚌潛水㬥腹想江月脣亡欲誰¶
<pb:KR4d0105_SBCK_008-3b>¶
語竟死猶結舌肩凥弱昜解狼藉腥尺鐵抽毫置¶
筠管復苦蠧魚齧論功在冊府微物推爾傑剡藤¶
光奪縑抄記良瑣屑北鄰閻夫子尚忍資盃啜得¶
諸韓盧口實以彊㬥劣作詩誇芳美此舉寧所悦¶
不如狐膏臊質賤甘棄絶冢妖老通數藤索夜空¶
設爾曾不及彼就獲徒内熱聆聲無聳耳當學縮¶
頸鼈吾君阜萬物沛若澤未竭誰能復古初此味¶
儻可缺¶
　　和蘇翰林題李甲畫雁二首¶
<pb:KR4d0105_SBCK_008-4a>¶
畫寫物外形要物形不改詩傳畫外意貴有畫中¶
態我今豈見畫觀詩雁眞在尚想髙郵間湖寒沙¶
璀璀冰霜已凌厲藻荇良瑣碎衡陽渺何處中沚¶
若煙海¶
蕭條新湖秋霜落洲渚潔蓮垂蘭杜死菖莆見㴱¶
節𢡖澹沙礫姿清波侶羣鴨往時吳興守看畫憶¶
苕霅為儀尚不汚孤髙比雲月聞在雪堂時滿堂¶
唯畫雪¶
　　秋竹¶
<pb:KR4d0105_SBCK_008-4b>¶
秋風多煩寃竹是歲寒物朝寒堦玲瓏𦱤寒堦䘏¶
勿飜然下一葉未覺痩&KR0886;崒豈無陳根旁寂莫衆¶
頭屈何時雷塡塡看爾射地出¶
　　郊居與八弟无斁讀書¶
坐狂得世捐作官故不了十年未弛負半世不黔¶
竈居然顔玉雪及是鬢蓬葆碧山已焚魚白水初¶
種稻瓜區可㴱隱圭竇便却埽之子懷世資行脩¶
名譽好避人本愉恬坐我亦枯槁(故得監廟/无斁以余)頃求¶
田野處政以城郭擾常時啜仳別幸爾晏言笑如¶
<pb:KR4d0105_SBCK_008-5a>¶
蘭豈異臭覆瓿本均好(聲/去)不懲范釡塵尚作韓編¶
盜斲輪元戒疾紵絮非病少莞爾勸之休怡然守¶
而嫪翻思南遷久秪幸北㱕早三已令奚慍四至¶
卿誠巧所欣顚木蘖莫羨姣人瞭同氣靡間言它¶
人闕忠告貧居無酒肉竆巷有揬討葵作飽蓬蓬¶
茗澆憂悄悄長閑味更永競進念已勦目鴻天蒼¶
蒼夣蝶日杲杲蘅皋美新雨藜杖邈髙蹈營齋直¶
新徑創檻俯幽沼架以我園檀茨之子官草(月給/无斁)¶
(也/芻)優游聊卒歲邂逅可同調佩玉子終翔菟裘我¶
<pb:KR4d0105_SBCK_008-5b>¶
方老囊中餐玉法櫪上追風驃能知面不靦未用¶
心如攪平生夔契慕晚歲瞿聃妙但欲入林㴱子¶
來應問道¶
　　用无斁八弟永城相迎韵寄懷¶
平生殫千金術似劉累僻春風九軌道無我迷陽¶
跡呼來著冠紞野貌不改昔易衣憐介弟猶有布¶
一尺身慙崔浩短胸次儼列㦸中天翥鸞鳳我自¶
無六翮何曾客權貴見謂貧盜璧堂堂涑水翁我¶
在此人籍不詆曲江賢寧羞九年謫囏難累吾母¶
<pb:KR4d0105_SBCK_008-6a>¶
鬢髮白一夕獨此負吾心敢言忠抱石方時半千¶
運異㫺陽九厄譬馳羊腸坂雙任臣子責帝王所¶
張㢮乾坤有闔闢君敷皇極言人詠蓼蕭澤鳶魚¶
競飛躍風俗澟移昜已開公府閤又置四郊驛&KR0679;¶
求逮田野欣喜到僮役雖微攜手上頗似破笯釋¶
川塗見吾弟薪木詢我宅憐君如我固不歎玄尚¶
白薄飲盡餘醅凝塵振鹿席我醉昜成狂欲起須¶
君掖¶
　　次韵荅葉學古¶
<pb:KR4d0105_SBCK_008-6b>¶
㫺我遊武林値子長江頭我時方南轅子亦將西¶
舟相見兩大笑典衣上髙樓樓髙不知暑五月凝¶
清秋環觀四山明俯視萬井稠喧喧市中人日𦱤¶
歌吹浮忘形與子飲一醉餘無謀湖上荷花生黄¶
鸝飛桺洲飜然搖兩槳下上逐輕鷗不覺脱塵世¶
自謂逍遙遊晚訪城隅寺竹林森如幬斫薪煑山¶
茗蕭洒破百憂腳嬾厭&KR1185;闠五日成淹畱肅肅太¶
史家門闌閑且幽荒亭䕃疎桐雀鬭聞啾啁其人¶
絶世賢揶揄困時流唯我與吾子大軸更往投幸¶
<pb:KR4d0105_SBCK_008-7a>¶
聞一諾榮不受萬户侯誰言王母桃方朔不得偷¶
未幾子告別西賓帝王州吳舩風雨夜送子不勝¶
愁八月子獻書髙談夏商周惜哉天下馬驪牡煩¶
推求我濫鄉老薦麻衣望前旒愧非鳴鳯祥斥去¶
還林丘三月我度江子行竆海陬相望遂乖隔慨¶
歎不自休逆旅善辱人虛激韓娥謳操瑟立齊門¶
乃反怨不収嗟哉子與我不幸斯人儔有客道閩¶
吳書詩眷綢繆開緘恍自失但覺膽氣遒有如飲¶
貪泉海貨溢兩眸子詩益加富我句猶能裒春禽¶
<pb:KR4d0105_SBCK_008-7b>¶
與秋蟲引腹聊相酬¶
　　次韵蘇公和南新道中詩二首¶
山園芙蓉開寂莫歲云晩公來無與同念我百里¶
逺寒飈吟空林白日下重巘興盡還獨㱕挑燈古¶
囊滿¶
讀公棲鴉詩歲月傷晼晩公胡不念世蠟屐行避¶
逺羈鳥翔别林㱕雲抱孤巘我才不及古歎息襟¶
淚滿¶
　　感懷追和桺子厚郊居歲𦱤韵¶
<pb:KR4d0105_SBCK_008-8a>¶
殘暑夜如炊曉風吹蕭索開門望林木引蔓修籬¶
落所欣塵累逺不恨生涯薄心事少干雲白頭成¶
憶昨¶
　　次韵閻甥伯溫池上八首¶
文饒論百揆豪氣闊天宇㱕來坐平泉草木何足¶
數只今和文弟怪石幾風雨達生要忘累人取應¶
我與(刻平泉字葢文饒自題也/李和文家涼堂後石甚奇上)¶
昔吾卜城東今吾卜城中秪畏盜賊迫安知&KR1185;市¶
同畚鍤運渤海操蛇應未竆無乃遭此笑君如北¶
<pb:KR4d0105_SBCK_008-8b>¶
山翁¶
誅茅斬惡木衆卉方以朋掘沙到沮洳方復見此¶
澄客來恍異境物象初不增以此自誑目果下能¶
日椉¶
池㴱不可臨際水作石磴塵埃攪百里得此亦差¶
勝晨朝看雨坐蛙喜律呂應有兒不鼓篋共此疎¶
嬾興¶
物養有得失瘠地江河隈亭檻但小草山林自奇¶
材我有八極興聊堪一席開長嘯本造適悲風為¶
<pb:KR4d0105_SBCK_008-9a>¶
誰來¶
自從移居來城市益啾擾如何跬步近亦有鷺下¶
沼朅來欲騁騖詰曲故百遶人間南柯夢方此猶¶
復小¶
黄冠一奇士敎我潄華池茅檐夕堅坐見月桺間¶
低水蟲時一出細浪作鱗差流觀起百慮内視失¶
羣疑¶
平生惟親舊相得懷抱敞寧知老田里三徑得還¶
往結廬在人境此意陶令賞但話北窗凉何必羲¶
<pb:KR4d0105_SBCK_008-9b>¶
皇上¶
　　次韵彥逺相州道中二首¶
自君之出矣吾居關晝横尚有楊李來時能出門¶
迎少日所忿慉壯年瞀雙睛涉月在一床幾成小¶
冠盲夫子竹林趨世固溷髙明尚喜鞍馬間經阿¶
復縁泓詩隨晩雨墮迫户有餘清便擬釀白黍相¶
邀飰青精重惜吾楊李徂秋各南征¶
朝入一几縱𦱤入一几横黄巻値㫺人歡與相逢¶
迎孫子謝口語阮生勞目睛登亦豈必喑籍猶未¶
<pb:KR4d0105_SBCK_008-10a>¶
能盲學非經世具所貴自知明仁義有不然失時¶
悲戰泓一生屐幾量況欲竢河清動與道彌遠靜¶
於理逾精君能問舍往吾亦賣刀行¶
　　永嘉縣君赴潁昌杜丈之喪送至鹿邑境上¶
　　贈别¶
二十年糠粃相從無靦顔尊公抱至痛白玉掩㴱¶
菅送子三百里西風涕汍瀾鄰喪罷相舂況我五¶
服間憐子一女子&KR0111;身赴憂患但恨莫攀輀賤生¶
守微官勿爲撡執悲我居不求安送死當大事丈¶
<pb:KR4d0105_SBCK_008-10b>¶
夫良獨難¶
　　綴古詩語送无斁弟赴舉¶
鮮民之生靡瞻匪父母氏劬勞寧不我顧兄弟無¶
逺惟予與女執子之手此夕何夕我心蘊結兮嗟¶
予弟行役二之日栗烈飄風發發子之清揚麻衣¶
如雪載馳載驅出宿於干揆之以日體无咎言既¶
差我馬逺送于野敦彼獨宿于林之下無衣無褐¶
不念㫺者陟彼髙岡或降于阿瞻望弗及獨寐晤¶
歌展轉反側不平謂何顯允君子洵美且異温其¶
<pb:KR4d0105_SBCK_008-11a>¶
如玉干禄豈弟春日載陽薇亦作止睍睆黄鳥嚶¶
其鳴矣¶
　　贈文潛甥楊克一學文與可畫竹求詩¶
與可畫竹時胸中有成竹經營似春雨滋長地中¶
緑興來雷出土萬籜起崖谷君今似與可神㑹久¶
已熟吾觀古管葛王霸在心曲遭時見毫髮便可¶
驚世俗文章亦技爾詎可枝葉續穿楊有先中未¶
發猿擁木詞林君張舅此理妙觀燭君從問輪扁¶
何用知聖讀¶
<pb:KR4d0105_SBCK_008-11b>¶
　補樂府三首¶
　　荳葉黄¶
蒹葭蒼荳葉黄南村不見岡北村十頃彊東家車¶
滿箱西家未上塲荳葉黄野離離鼠窟之兔入畦¶
豕母從豚兒豕啼豚咿咿銜角復銜萁荳葉黄穀¶
又熟翁媼衰餔糜粥荳葉黄葉黄不獨荳白黍堪¶
作酒瓠大棗紅皺荳葉黄穰穰何膴膴腰鐮獨健¶
婦大男往何許官家敎弓刀要汝殺賊去¶
　　漁家傲¶
<pb:KR4d0105_SBCK_008-12a>¶
漁家人言傲城市未曾到生理自江湖𨚗知城市¶
道晴日七八舩熙然在清川但見笑相屬不省歌¶
何曲忽然四散㱕逺處滄洲微或云後車載藏去¶
無復在至老不曲躬羊裘行澤中¶
　　御街行¶
雙闕齊紫清馳道直如線煌煌塵内客相逢不相¶
見上有髙槐枝下有清漣漪朱欄夾兩邊貴者中¶
道馳借問煌煌子中道誰行此且復就下論驄馬¶
知雜事官卑有常度𨚗得行同路相效良獨難且¶
<pb:KR4d0105_SBCK_008-12b>¶
復東西去¶
濟北晁先生雞肋集卷第八¶
