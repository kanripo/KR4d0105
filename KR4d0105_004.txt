# -*- mode: mandoku-view; -*-
#+TITLE: 濟北晁先生雞肋集
#+DATE: 2015-09-11 10:03:36.401948
#+PROPERTY: ID KR4d0105
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0551-004雞肋集-卷第四.
<pb:KR4d0105_SBCK_004-1a>¶
濟北晁先生雞肋集目錄¶
　第四卷¶
　　古詩¶
　　　擬古六首上鮮于大夫子駿¶
　　　　西北有髙樓¶
　　　　東城髙且長¶
　　　　亭前有竒樹¶
　　　　冉冉孤生竹¶
　　　　涉江採芙蓉¶
<pb:KR4d0105_SBCK_004-1b>¶
¶
　　　　生年不滿百¶
　　　建除體二首荅魯直¶
　　　八音歌二首荅魯直¶
　　　感寓十首次韻魯直¶
　　　西㱕七首次韻泗州十五叔父¶
　　　感興五首次韻李希孝¶
　　　飲酒二十首同蘇翰林先生次韻追和陶¶
　　　　淵明¶
濟北晁先生雞肋集目錄(終)¶
<pb:KR4d0105_SBCK_004-2a>¶
濟北晁先生雞肋集卷第四¶
　古詩¶
　　擬古六首上鮮于大夫子駿¶
　　　西北有髙樓¶
西北有髙樓縹緲齊紫清周欄十二折飛鸞結丹¶
楹上有絃歌女充耳以黄瑛當窗弄白日顔若苕¶
之榮陽阿奮哀響梁欐有遺聲不惜厲清商零霜¶
飛園英誰為聽之者皎皎自知明幸承遺褋眷同¶
車以遐征¶
<pb:KR4d0105_SBCK_004-2b>¶
　　　東城高且長¶
東城高且長下瞰阡與陌谷風麗百草春華紛已¶
白良時忽如此馳景一何逼喟彼飯牛詩終年守¶
寒阨恭儉夙所敦葛屨傷褊窄身爲物逆旅生乃¶
逺行客豈無百日蜡樂此一日澤美人顔煌煌竒¶
服爛五色彈筝奪新響盃酒縱相索鬭雞逐狐兔¶
六博呼一擲貧士悲失職坎壈何所迫安知黄鵠¶
舉隨時振六翮¶
　　　庭前有竒樹¶
<pb:KR4d0105_SBCK_004-3a>¶
庭前有竒樹好鳥鳴喈喈朱榮被紫蕚采掇以忘¶
懐棄置而不省秋風淒以摧不惜朝華𦱤君行殊¶
未來¶
　　　冉冉孤生竹¶
冉冉孤生竹託根中谷卑結髮事君子江蘺近華¶
池江蘺榮有時迨此春冰期玉盤有嘉餐思君以¶
忘飢棗下何纂纂朱實亦離離秋風一披拂菀其¶
為枯枝願垂太陽惠照妾葵藿微¶
　　　涉江采芙蓉¶
<pb:KR4d0105_SBCK_004-3b>¶
涉江采芙蓉江上零露滋方舟不能度日𦱤白蘋¶
悲清波有鳴鴻蕩漾安可期幸因南風逝寄言欽¶
所思¶
　　　生年不滿百¶
生年不滿百一日何三秋花開苦多雨何不張幕¶
游行樂時不再春榮豈長在古人輕尺璧愚者昧¶
所戒君看龍與虎飄忽不相待¶
　　建除體二首荅黄魯直敎授¶
建䇿移漢都奉春緣衣布除地願見公乃以舍人¶
<pb:KR4d0105_SBCK_004-4a>¶
故滿舩載明月且復酌清酤平旦襏襫出牛羊下¶
來𦱤定境要兩言出處非竝趣執臂欣逢迎秋蘭¶
在堂下破甑雨生衣蹇不改兹度危莫如人心難¶
莫如行路成事安得悔來者其可悟収拾不須陳¶
千言一棄屨開門見井市終歲紛遑遽閉門面牆¶
壁少日豐暇豫¶
建鼓求亡子初昧學所之除去日月多及此歲未¶
遲滿國和巴人若士誰與知平陸不推舟客行當¶
來兹定居厭屋廬風雨勞所思執鞭慕㫺人孰與¶
<pb:KR4d0105_SBCK_004-4b>¶
並此時破裘不御冬要假完腋裨危言則來詬愼¶
宻又逢譏成徳尚如是薄志安能期収聲復藏熱¶
雷火忽然微開口且復歡是事置勿推閉眼可内¶
視獨復不自為¶
　　八音歌二首荅黄魯直¶
金蘭况同心莫樂心相知石田罹清霜念此百草¶
腓絲看煑繭吐士聽憤悱語竹馬非妙齡美人恐¶
遲𦱤匏繫魯東家今君尚天涯土膏待陽癉氣至¶
如咄嗟革薄不可廓士迫下流惡木無松柏心蝎¶
<pb:KR4d0105_SBCK_004-5a>¶
處螻蟻託¶
金丹妙通靈子有遺世術石髓不成餐閔予多滯¶
骨絲聲紡事𦱤搗聲寒事來竹葉將菊花及時同¶
一盃匏器祀天地貴質不貴華土緣井渠繁生氣¶
泄大和革面固非性小人變丹青木雞本無心風¶
雨安所能¶
　　感寓十首次韵和黄著作魯直以將竆山海¶
　　迹勝絶賞心晤為韵¶
鳲鳩興獨居百兩誰與將未見憂忡忡既覯為龍¶
<pb:KR4d0105_SBCK_004-5b>¶
光吹竽沸齊市零雨暗空桑寒歌牛軛底激烈氣¶
彌剛¶
雁以無能亨鼠以有技竆古來達生者神不馳其¶
胸物或似而非藁本奪芎藭臧否何間然吾師阮¶
生風¶
倉鶊知陽春喬木聲關關白駒不食苗奈此空谷¶
寒㫺有丹徒士檳榔貯金槃富貴懷隠憂無寧歸¶
故山¶
吾期瑶之圃玉英良可采崑崙在萬里積石更磊¶
<pb:KR4d0105_SBCK_004-6a>¶
磈學經儻無用詩禮發含琲叢臺尚何為袨服若¶
煙海¶
鼔吹出西羌光華動睂額鞬櫜望酒泉面有可憐¶
色念身匪兕虎少日四方迹百計等畫蛇老大悲¶
故國¶
謝公文章餘幽事課伐嶺清詩如玄酒胡乃淡而¶
永得無西堂夢春草句彌勝但使田野傳何須論¶
銘鼎¶
江南盛鬱蒸代北紛霰雪卞生無出游何以得此¶
<pb:KR4d0105_SBCK_004-6b>¶
刖一朝有天運春華未萎絶吾猶託雄鳩而彼固¶
不拙¶
平生莫逆交弦斷寄心賞相思望青楓目極江水¶
上念當及時節農事動春壤來者不有年何能咎¶
吾往¶
楚有吹竹者工作百獸音削格為爾多滔滔寧適¶
今嘗俾範馳驅終日無一禽復之儻或可詭遇亦¶
何心¶
葉公好畫龍龍固不可晤安知下其室驚駭暗楹¶
<pb:KR4d0105_SBCK_004-7a>¶
霧昭王亦貿骨冀以得馬故相者競舉肥終然駒¶
逺去¶
　　西歸七首次韵和泗州十五叔父¶
潔腹不受汚㫺人因食薇薇亦周土生悲哉懷永¶
飢武王與周公聖德天動威奈此二子何猶歎安¶
適歸¶
霏雨晚霑裳零霜曉被路驅車歎時邁所遇一無¶
故悠悠天地宇萬物各有聚閟我冰雪姿幽居從¶
可住¶
<pb:KR4d0105_SBCK_004-7b>¶
𦱤投古店宿夜聞狐狸嘷僕夫告行邁起視月尚¶
高清霜來何許不覺滿我袍逆舍良非時求前兹¶
已勞¶
浮雲如游塵倐忽蔽白日登高念揺落歲𦱤一何¶
疾東陵種瓜事富貴寧可必人生無南北行樂時¶
易失¶
驅馬馬走山囘車車漸水塗竆我何適慟哭盈襟¶
淚巢居識風聲穴藏知雨意救鬭曾得傷纓冠亦¶
可已¶
<pb:KR4d0105_SBCK_004-8a>¶
贈君彼風蘭佩之可為璫贈君彼露荷製之可為¶
裳薄言兹擷掇道逺莫置傍峥嶸又歲𦱤與君同¶
所望¶
古人重生男豚酒慶親戚桑弧射四方言有四方¶
役奉璋比徳性墮地要膂力如何晉公子安樂忘¶
所適¶
　　感興五首次韵和李希孝¶
海鳥御羊角飄然凌紫清有背如泰山未覺毛羽¶
輕鹽陽亦羣飛日景為不明空倉自苦飢安得有¶
<pb:KR4d0105_SBCK_004-8b>¶
此名¶
人生須富貴如竢河之清草木競榮華春服亦已¶
輕桑田自足樂未可居髙明君子順天道小人眷¶
時名¶
長歌遺世情滄浪之水清鑠金在衆口折軸&KR1176;羣¶
輕君子貴同塵安事皎皎明儻在子所呼牛馬亦¶
我名¶
不肯埽一室顧欲天下清少日又不羈頗復鄉黨¶
輕長年始羞悔耳目尚聰明何須更市藥小女故¶
<pb:KR4d0105_SBCK_004-9a>¶
知名¶
春半寒未已今晨天氣清彈冠適新沐搔髪亦良¶
輕但愛百鳥樂復憐一窗明干世寧可期㱕耕良¶
近名¶
　　飲酒二十首同蘇翰林先生次韵追和陶淵¶
　　明¶
少賤足可喜險阻更嘗之為親謀斗粟無意出競¶
時緬焉効一官報國方在兹寧當不䘏緯對酒懐¶
憂疑學道恨力淺中遭世網持¶
<pb:KR4d0105_SBCK_004-9b>¶
沈飲非荒宴澟然忽頽山或人欲問事已醉不能¶
言古來亦如此名字垂千年但問酒中適豈計飲¶
者傳¶
陶公羣於人而無人之情詩豈世外語世語不可¶
名東坡憐此翁同調但隔生形光來户屨眞處人¶
不驚得酒自醒醉放意無虧成¶
園林日夕好花繁時鳥飛少年玩芳物不飲成坐¶
悲只今未白髮念㫺已依依紛華戰吾道決勝當¶
有㱕挫鋭培其根外槁中匪衰念方終日行輜重¶
<pb:KR4d0105_SBCK_004-10a>¶
安得違¶
一眼異青白口語來啾喧酌一不酌一用意何其¶
偏誰似子孫子高栖蘇門山時隨嶺雲出又與林¶
鳥還平生但長嘯獨為嵇生言¶
髙賢衆所懐衆理應取是如何濟衆事難成復易¶
毁功成身無與天運亦復爾軒裳役羣愚兒曹眩¶
文綺¶
庭前兩古柏凌霄燦其英問此誰榮枯雪霜見其¶
情榮枯何足計有酒還自傾熟寐暫展轉覺來一¶
<pb:KR4d0105_SBCK_004-10b>¶
蟬鳴㱕休但如此便足了平生¶
功名有天命美好無定姿雲夢未足吞聊可巢一¶
枝同時金門士文學多瑰竒幞被向淮海酣放遽¶
爾為車葢豈不榮野馬不受羈¶
城東故鹽渠自㫺誰所開似説全盛時邈焉一長¶
懷穿渠引江水此計未為乖千帆競𦱤入集浦如¶
烏栖萬疇分白浪嘉稻擢新泥恐此太多事且當¶
寄嬉諧疏通養魚鳥花桺共低迷時時載酒往江¶
上亦忘囘¶
<pb:KR4d0105_SBCK_004-11a>¶
大明唐來寺廢苑西南隅青松拱髙阜崎嶇有微¶
途肩輿病我皁一馬良可驅衆木媚㴱壑氣&KR1898;時¶
雨餘此焉可數醉何用葺吾居¶
蘇公士冠冕復似郭有道知士未達間趣操保耆¶
老精鋼試九火勞倦容不槁為州弟飲酒况此年¶
歲好藏鋒避世故輕敵喪吾寶時來用毫末勳業¶
自世表¶
東漢有兩士才智炫一時三公徃訪事臥痾亦見¶
辭偉明獨不然小道安取兹斯人似水鏡與世破¶
<pb:KR4d0105_SBCK_004-11b>¶
昬疑憂國不為身百世𨚗可欺舉盃相歡屬是事¶
亦置之¶
齋居忽若遺不識身與境頗疑酣中似奈爾輒復¶
醒東坡自云然挈世一裘領是事吾有師安敢囊¶
出穎指竆火已傳豈待得薪炳¶
安昌漢耆儒樂飲侈亦至東坡儉不固少飲得徑¶
醉愚敢効戴崇正復思其次旁通獲親愛公亦安¶
所貴便坐時一巵彭宣寧寡味¶
幼聞錦江春欲訪子雲宅叩門問竒字便埽四方¶
<pb:KR4d0105_SBCK_004-12a>¶
跡青雲看一鶚凡毛愧累百勞公諭伯業齒堅頭¶
未白何當擺俗累歲月可惋惜¶
王道無偏黨此語聞諸經髙賢如大海亦以衆流¶
成文饒歎維州刀鋸人所更相如後私怨此語驚¶
秦庭小人慮事疎妄意鹽車鳴安得如江酒洗我¶
塵垢情¶
淮南夏早収晚秧亦含風連艫似雍絳千斛輸吳¶
中使君飲酒樂歲美關梁通安得天下人俱忘楚¶
人弓¶
<pb:KR4d0105_SBCK_004-12b>¶
十年一麥禾此歲亦難得寄語吾州人不飲良大¶
惑經時無死市吏責亦可塞先生門弟子佐守同¶
一國舉盃日相屬有句安得默¶
堂堂門下公英發自初仕巻舒固以時出處不為¶
巳朝廷登儒輔德禮民有恥岷峨更峥嶸清風在¶
閭里獨醒固不惡既醉又可紀成王訪落時百室¶
賦盈止吾儕為國謀私愛不足恃¶
黄子似淵明城市亦復眞陳君有道舉化行閭井¶
淳張侯公瑾流英思春泉新髙才更難及淮海一¶
<pb:KR4d0105_SBCK_004-13a>¶
髥秦嗟予競何為十駕晞後塵文章不急事用意¶
斯巳勤平生不共飲歎息無與親問道伯昬室何¶
人獨知津各在天一方淚落衣上巾㱕休可共隱¶
山中復何人¶
<pb:KR4d0105_SBCK_004-13b>¶
¶
濟北晁先生雞肋集卷第四¶
