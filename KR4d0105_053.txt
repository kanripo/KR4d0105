# -*- mode: mandoku-view; -*-
#+TITLE: 濟北晁先生雞肋集
#+DATE: 2015-09-11 10:03:38.640899
#+PROPERTY: ID KR4d0105
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 53
#+PROPERTY: FILE SB04n0551-053雞肋集-卷第五十三.
<pb:KR4d0105_SBCK_053-1a>¶
濟北晁先生雞肋集目録¶
　第五十三卷¶
　　奏狀¶
　　　辭免著作佐郎狀¶
　　　辭免實録撿討官狀¶
　　　足疾乞外任狀¶
　　　辭免國史編修官狀¶
　　　再辭免國史編修官狀¶
　　　奏舉趙元緒狀¶
<pb:KR4d0105_SBCK_053-1b>¶
　　　太學博士正録薦布衣陳師道狀¶
濟北晁先生雞肋集目録(終)¶
<pb:KR4d0105_SBCK_053-2a>¶
濟北晁先生雞肋集巻第五十三¶
　奏狀¶
　　辭免著作佐郎狀¶
臣十月二十二日至開封府界准都進奏院送到¶
敕一道伏䝉聖恩特授臣依前朝奉郎行祕書省¶
著作佐郎承命非據踧踖以慙恭惟陛下膺圖之¶
初上奉天心中考古道旁詢國論下酌民言其本¶
在於正朝廷以正百官而其極葢欲四方逺近莫¶
敢不一於正者大明至公示以好惡故陟降始序¶
<pb:KR4d0105_SBCK_053-2b>¶
畏慕立行則越百工庶位一事之虚茍非其人安¶
得在此而臣才薄名晦方時起廢皆國之良顧臣¶
何人流落之餘亦誤收録碎首糜軀無以報稱伏¶
念臣頃當先朝初政之際已預諸生三館之遊今¶
所除官亦臣舊職況千載一時人思自効雖臣器¶
小用近猶知欣喜激昻不應僭瀆妄有辤避第昨¶
坐譴斥無它指名秪縁非才竊處清貫加以素寡¶
學問憂虞積年凌雜米鹽益加荒陋豈可復爾濫¶
跡書林不懷梁鵜濡翼之羞以重澤麋䝉皮之誚¶
<pb:KR4d0105_SBCK_053-3a>¶
又臣飄零寒窶私計百為實難黽勉遽處京局伏¶
望聖慈俯察螻蟻悃款之情特寢成命且令臣赴¶
河南府新任或賜别除京東㳂流一合入差遣誓¶
殫駑蹇仰荅生成見迤邐赴闕聴候指揮干冒宸¶
嚴臣無任惶懼隕越之至¶
　　辭免實録撿討官狀¶
臣今月十八日准閤門告報奉敕除臣尚書禮部¶
員外郎充哲宗皇帝實録撿討官聞命踧踖不知¶
所裁恭以先朝大典千載之傳豈臣淺陋可備纂¶
<pb:KR4d0105_SBCK_053-3b>¶
述伏望聖慈特錫寢罷所有敇命臣未敢祗受¶
　　足疾乞外任狀¶
右臣被䝉器使兩更郎曺未有秋毫可圖報稱而¶
臣舊苦腳氣春夏加劇湥懼職事或致曠闕伏望¶
聖慈察臣誠懇特賜除一外任合入差遣¶
　　辭免國史編修官狀¶
右臣四月四日准閤門告報奉敕除臣神宗皇帝¶
國史編修官&KR0223;掄誤及跼蹐難勝恭惟神宗皇帝¶
盛徳大業光映百王將欲發揮潤色傳諸千載必¶
<pb:KR4d0105_SBCK_053-4a>¶
得名儒碩學㕘備討論而臣才識卑冗詞技淺薄¶
使預筆削誠非所宜兼臣先以疾病奏乞外任伏¶
望聖慈特賜寢罷成命除臣一外任差遣¶
　　再辤國史編修官狀¶
右臣昨奏乞寢罷國史編修官除一外任差遣尋¶
准尚書省劄子奉聖旨不許辤免臣以位卑人微¶
不敢於浹日之間屢瀆天聴黽勉就職載惟神宗¶
皇帝稽古制作跨唐軼漢形容鉅美史臣司之如¶
臣自視恐殫竭不足以塞責㫺倪寛有言使羣臣¶
<pb:KR4d0105_SBCK_053-4b>¶
得人自盡終莫能成惟天子建中和之極金聲而¶
玉振之況今陛下竝建羣才可試者衆臣誠何人¶
敢獨昩冒伏望聖慈特賜指揮撿㑹前奏施行臣¶
無任惶懼隕越待罪之至¶
　　再辤免國史編修官狀¶
右臣先於三月中以疾奏乞外任繼䝉聖恩自實¶
録撿討官除國史編修官臣聞命跼蹐不遑寧處¶
既具奏乞賜寢罷成命撿㑹前奏施行尋准尚書¶
省劄子奉聖旨不許辭免臣懼久稽敕命黽勉就¶
<pb:KR4d0105_SBCK_053-5a>¶
職然夙夜恐懼終不敢安遂再曾具奏亦是乞賜¶
撿㑹前奏除一外任差遣未䝉指揮恭以神宗皇¶
帝國史紬繹嵗久未奏成書聖謨王制天髙海闊¶
方兹分命諸儒叅稽全美豈可以臣淺知猥預其¶
間加有負薪之憂犬馬力殫躊躇難彊若臣不揣¶
分量茍貪榮&KR0223;蕪累信史辜奉明恩則異時雖填¶
委溝壑何以塞責伏望聖慈矜閔臣下才無堪早¶
賜撿㑹累奏除一外任差遣臣不勝隕越待命激¶
切之至謹録奏聞伏&KR0049;勅旨¶
<pb:KR4d0105_SBCK_053-5b>¶
　　奏舉趙元緒狀¶
伏見本府居住朝奉郎新差監在京物料庫趙元¶
緒父故太子少師致仕槩在仁宗朝與韓琦曾公¶
亮歐陽脩同執政時仁宗初命英宗領宗正槩言¶
宗正非所以為重乞立為皇子後預顧命定䇿立¶
英宗嗣大寳功施社稷同時勲臣之子皆䝉次第¶
褒擢多已通顯而槩之嗣子獨沈常調簪組之傳¶
不絶如綫元緒刻意承家學問自立吏事足稱勘¶
㑹知揚州蘇頌知應天府何正臣權京東轉運副¶
<pb:KR4d0105_SBCK_053-6a>¶
使吕温卿皆嘗論槩之功薦元緒之才可備任使¶
未䝉施行臣竊覩神宗在東宫荅槩書云首定大¶
䇿固已措時於久安世䝉顯休方當與國而長懋¶
槩之有勲王室事固灼著其墳墓居第在宋嵗時¶
闕人照管伏望聖慈撿㑹前後臣僚奏乞特賜甄¶
録其子元緒與一南京差遣庶以廣國家求舊念¶
功之美意而勸臣子之為忠孝者¶
　　太學博士正録薦布衣陳師道狀¶
竊以朝廷患庠序不本於教而糾禁是先學者不¶
<pb:KR4d0105_SBCK_053-6b>¶
根於古而浮剽是競故&KR0223;置舊學削去苛規為之¶
表儀使有趣向所以助成風化實繄得人伏見徐¶
州布衣陳師道年三十五孝弟忠信聞於鄉閭學¶
知聖人之意文有作者之風懷其所能湥恥自售¶
恬淡寡欲不干有司隨親京師身給勞事蛙生其¶
釜愠不見色方朝廷振起滯才風勸多士謂如師¶
道一介亦當襃采不遺伏覩太學録五員係差學¶
生見今有闕師道雖不在學籍而經行詞藝宜充¶
此&KR0223;某等職預考察不敢蔽而不陳伏乞&KR0223;差師¶
<pb:KR4d0105_SBCK_053-7a>¶
道充太學録儻不任職某等同其罪罰謹具申國¶
子監乞謄申禮部施行¶
<pb:KR4d0105_SBCK_053-7b>¶
¶
濟北晁先生雞肋巻第五十三¶
