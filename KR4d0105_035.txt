# -*- mode: mandoku-view -*-
#+TITLE: 雞肋集
#+DATE: 2015-09-23 10:21:08
#+PROPERTY: JUAN 35


三十五目¶録
　　序¶
　　　廣象戲圖序¶
　　　杜輿子師名字序¶
　　　外弟楊若字知類序¶
　　　從兄字伯順序¶
　　　陳琦伯比字序
<pb:KR4d0105_WYG_035-1b>
　　　鎮陽李樗字非我序<md:KR4d0105_SBCK_035-1b>¶　　　李浩字季良甫序¶
　　　袁疇字耕道序¶
　　　李去病字仲霍序¶
　　　錢舉字少周序¶
　　　王勳字重民序¶
　　　李相如字師藺序¶
　　　送李文老序
<pb:KR4d0105_WYG_035-2a>
　　　送醫李寅序¶
　　　送劉公權序<md:KR4d0105_SBCK_035-2a>¶　　　送段康侯序<md:KR4d0105_SBCK_035-2b>¶　
　
　
　
　
<pb:KR4d0105_WYG_035-2b>
　
　
　
　
　
　<md:KR4d0105_SBCK_035-3a>¶　
　雞肋集巻三十五¶目録
<pb:KR4d0105_WYG_035-3a>
欽定四庫全書
　雞肋集巻三十五　　　　宋　晁補之　撰
　　序¶
　　　廣象戲圖序¶
象戲戲兵也黄帝之戰驅猛獸以為陣象獸之雄¶也故
戲兵而以象戲名之余為兒時無他弄見設¶局布棊為
此戲者縱横出竒愕然莫測以為小道¶可喜也稍長觀
諸家陣法雖畫地而守規矩有截¶而變化舒巻出入無
<pb:KR4d0105_WYG_035-3b>
倪其説益可喜暇時因求所¶謂象戲者欲按之以消永
日盖局縱横路十一棊<md:KR4d0105_SBCK_035-3b>¶三十四為兩軍耳意苦其狹也
常試以局縱横路¶十九棊九十八廣之意少放焉然按
圖置物計步¶而使終亦膠柱而已矣而智者用之則十
九者之¶間盡强弱之形九十八者之間盡死生之勢而
十¶九九十八之外死生强弱可循環於無窮飽食終¶日
得吾説而為之則涿鹿之縱觀猶目前矣元豐¶二年六
月晁補之序
<pb:KR4d0105_WYG_035-4a>
　　　杜輿子師名字序¶
盱眙杜君從學於睂山先生先生名之曰輿字之<md:KR4d0105_SBCK_035-4a>¶曰子
師子師道先生之言曰夫能載而後可與言¶輿能衆而
後可以言師夫能載則能衆矣故輿有¶師義則又從先
生之門人晁補之求識其説補之¶曰甚矣先生所以望
子師者至矣夫車之有輿也¶猶宫之有堂也猶人之有
腹心也崇墉長廡溝之¶於其外閭然後門門然後堂而
堂者宫之所宅也¶目視耳聴手扞衞而足運趨元首加
<pb:KR4d0105_WYG_035-4b>
焉而腹心者¶人之奥也故謂之輿則一車之任舉在矣
立轛横¶軹輈環灂而牙固抱二十有八為其盖弓三十
其<md:KR4d0105_SBCK_035-4b>¶輻合之於一轂以濟其中之所無有而後可以受¶天
下之有凡物之不至者託至焉是其材君子之¶材也其
器國器也御閑而右勇善用其材者也得¶時則駕見險
而能止不犯難者也以經營四方與¶舟楫之絶江河同
利故天下無不待之以濟而附¶者不一是之謂能載則
能衆也曰雖然孰能任之¶孟子所謂異人以存心者能
<pb:KR4d0105_WYG_035-5a>
任之如以其同而已¶同乎此必不同乎彼則亦秖以異
何以能衆吾且¶以其異而衆無不同以其所以同者莫
適同而已<md:KR4d0105_SBCK_035-5a>¶然後君子之道大而為衆率賈誼曰鳳凰翔
於千¶仞兮覽徳輝焉下之鳳不世見故人未始識鳳人¶
未始識鳳則藩籬之燕雀蓬中之斥鷃何從識之¶雖然
鳳舉而鳥朋矣鳳非以其異故能同耶不然¶則烏之從
烏扈之羣扈亦可以為同耶而同者狹¶矣故曰甚矣先
生所以望子師者至矣昔者伊尹¶其道有在於此思天
<pb:KR4d0105_WYG_035-5b>
下匹夫匹婦有不被堯舜之¶澤者如已推而納之溝中
而天下亦皆以是歸之¶道足任而時可為也昜曰大車
以載積中不敗是<md:KR4d0105_SBCK_035-5b>¶其所以能有大也陳蕃亦可謂有其
志矣不埽一¶室而欲以身援天下志大而力不勝義可
以立而¶身見危是知其不可而為之者也昜曰輿脱輹
夫¶妻反目天下不可輕為而近用也然亦不可咎也¶山
以其髙而獸往之川以其深而魚聚之君子以¶其道可
與任重而致逺故窮則得士達則得民不¶幸而終其身
<pb:KR4d0105_WYG_035-6a>
不試而君子論之與禹稷同道子師¶勉之¶
　　　外弟楊若字知類序<md:KR4d0105_SBCK_035-6a>¶驥有四足足以靡邱陵跨燕越不期於在六轡也¶然有
是足羈之者至矣鷙鳥有六翮足以絶浮雲¶捎林莽不
期於掣韝上也然有是翮呼之者至矣¶士有才術足以
知往古治當世不期於仕而遇合¶也然有是資用之者
至矣故物必有餘而後用無¶不足而求用閑其馳驅以
待羈者時其翺翔以待¶呼者馬與鳥無是情也然則治
<pb:KR4d0105_WYG_035-6b>
其可合者以求合¶豈士之情也哉今世之學者不求若
古人而務一¶時之合自始讀書則曰世之所用何尚有
司之所<md:KR4d0105_SBCK_035-6b>¶取何先治其學之類者去其學不之類者而求
合¶焉世之用舎不可常而有司之去取無特操則業¶成
而不售半塗而改盡棄其學而從事於其所不¶學至於
白首紛如也乃始歎息於不逢若此豈足以¶言知類也哉
余外弟楊君名若少而篤志嶄然於¶儕輩中善問而識
所從既學經又學為詩賦皆欲¶求當時之所謂善且嘗
<pb:KR4d0105_WYG_035-7a>
效者而師之余曰書無所¶不當知獨一經乎哉文章無
所不當為獨詩賦乎¶哉治其狹以求適於廣則是以箸
為梁木也十圍<md:KR4d0105_SBCK_035-7a>¶百圍則求方圓長短者無之而不可矣
然則求若¶古人何如亦曰養其大體而已矣孟子曰指
不若¶人則知惡之心不若人則不知惡此之謂不知類¶
吾弟之學也無以不若世之所用有司之所取者¶為羞
而以若古人者是求則雖欲不為世之所用¶有司之所
取亦不可得矣故予請字曰知類
<pb:KR4d0105_WYG_035-7b>
　　　從兄字伯順序¶
名者所以制義出禮而字者相期於實以不虚其¶名者
也盖余從兄名隆之而字不足以稱其實余<md:KR4d0105_SBCK_035-7b>¶為之説曰
物未嘗有必隆者亦未嘗有必不隆者¶也封土以為臺
巍巍者先圮焉架木以為宇翹翹¶者先橈焉泰山之隆
百仞而跛牂履其蹊以絶其¶嶺勢附於下也吳牛之力
百鈞而童子拊其角坐¶其背知役於人也故曰物未嘗
有必隆者有人焉¶力不能勝一匹雛而天下不敢為之
<pb:KR4d0105_WYG_035-8a>
先彼其所以¶能隆者亦必有道矣昜曰地中生木升君
子以順¶徳積小以髙大夫順徳不躐等君子之所以積
小¶也如此而後可以基髙大此為隆之道也故余請<md:KR4d0105_SBCK_035-8a>¶字
曰伯順熙寧四年八月從弟補之序¶
　　　陳琦伯比字序¶
屈原以申椒菌桂蘭蓀荃茝衆美木香草以喻君¶子稟
中和而内潔雜荒穢而不汙也余以謂草木¶畏雪霜有
衰歇潔固不勝玉傳曰君子於玉比德¶焉又曰玉振之
<pb:KR4d0105_WYG_035-8b>
也者終條理也終條理者聖之事¶也昔之人盖以玊比
聖之事豈但君子哉四明陳¶侯名琦字元老盖慕忠獻
韓公之忠於國而其徳¶在生人也元老曰非曰能之願
學焉其故人游蓻<md:KR4d0105_SBCK_035-8b>¶則以元老字之余曰夫見賢思齊焉
塗之人可¶以為禹也豈必身將相食五鼎而後似哉徳
比焉¶可也因復請字曰伯比凡物必有其質而後能不¶
渝所貴乎玉者不與草木昆蟲俱物化其繅藉以¶薦諸
郊廟與棄而藏諸糞壤而玉之所以為玉者¶固一也使
<pb:KR4d0105_WYG_035-9a>
伯比得志而位將相食五鼎與呻吟裘¶氏之地以義理
悦口而終吾身而伯比之所以為¶伯比可渝哉如是而
充之以為君子以學聖人猶¶無所不可則以慕當世之
顯者雖光明不朽如忠<md:KR4d0105_SBCK_035-9a>¶獻非侈也己夘七月序¶
　　　鎮陽李樗字非我序¶
小知之與大知也小年之與大年也白鵠黑烏長¶鶴短
鳬各以其異遊於世相與無慕是莊周之所¶謂逍遙也
桂之伐漆之割曰是不若樗之趣取無¶用而常存故桂
<pb:KR4d0105_WYG_035-9b>
漆慕樗樗不慕桂漆均之木也一¶以為逍遙一以為不
逍遙是莊周之意乎非莊周¶之意也萬物共生俱託於
不得已不得已之類天¶下莫能患桂漆曰我獨何為見
患以其可食且用<md:KR4d0105_SBCK_035-9b>¶耶則樗也免夫棺與舟至薪亦病矣
樗曰不然吾¶觀我無受斧斤之地故吾無往而喪我桂
漆亦曰¶吾觀我亦無受斧斤之地故吾亦無往而喪我
且¶而與我有異乎逢者皆材也材固生患嘗試與我¶游
乎本無患游乎本無患不得已之類不得已之¶類聖人
<pb:KR4d0105_WYG_035-10a>
之道故樗與桂漆俱逍遙而樗猶捨然安¶其故曰吾無
以知吾為趣取無用而常存也吾直¶寄焉耳故天下言
樗無慕乎為樗鎮陽李君好書¶而廉既無求於世嘗曰
我樗之類也則昜其名曰<md:KR4d0105_SBCK_035-10a>¶樗余曰凡形皆寄也夫寄非
我則寄之所遭固非¶我因為字之曰非我是惟從然成
於雨露與夫為¶犧尊在溝中也木豈有擇於此哉人者
為之知寄¶非我而猶惑樗為趣取無用欲免桂漆以受
人者¶之患物縛不解矣
<pb:KR4d0105_WYG_035-10b>
　　　李浩字季良甫序¶
進士隴西李浩資雋異少孤自封植為人剛靜氣¶邁往
不羣治春秋禮記説知孟軻揚雄所傳為正¶道而遵之
譬渠黄山子羈堅轡附夷路駸駸乎無<md:KR4d0105_SBCK_035-10b>¶萬里矣其文辭
盖窺戰國而下其志將游歴屈宋¶差池漢唐氏之間未
已也雖然與人俱踐一塗而¶人自以其名歧與為燕宋
反共憎笑之屢窮困不¶化也而潁川晁補之獨異焉浩
少於補之未嘗共¶學也而索其中盖異焉者寡既與之
<pb:KR4d0105_WYG_035-11a>
交矣迺緣名¶為義而以季良父字之曰昔崔浩自以為
張良而¶世亦莫之與也迺吾季良父豈為浩者而已哉
雖¶然楚漢之鬬南北之分裂兩人者皆如婦人女子¶而
皆魁雄閎偉智謀若神萬舉而萬全故劉氏以<md:KR4d0105_SBCK_035-11a>¶取天下
而拓跋氏以僭中原而稱帝亦類矣至良¶功成不居其
定太子庶幾乎無事之業而浩乃區¶區夸石銘構忿以
殺身欲比良何逺哉然則浩固¶長於方人而暗於料已
其言曰王猛之經國苻堅¶之管仲也慕容恪之輔少主
<pb:KR4d0105_WYG_035-11b>
慕容暐之霍光也劉¶裕之平逆亂司馬徳宗之曹操也
夫猛固堅之管¶仲何足以班管仲恪固暐之霍光何足
以任霍光¶裕固徳之曹操何足以當曹操也其言信矣
至浩¶自恕以比良而不歉其所不足尚以謂己稽古過<md:KR4d0105_SBCK_035-11b>¶之豈不悞哉嗟乎使浩得漢髙祖而事之不足當¶陳平
為何如而又晚節矜名惴惴乎不能全一身¶何暇處人
父子危疑之間逍遙事濟而身無患如¶此哉然則浩固
拓跋氏之良其以良自比猶論猛¶也乃吾季良父識路
<pb:KR4d0105_WYG_035-12a>
而疾驅則將蹈軻雄之所傳¶而要其宿使幸而遭時有
用斂其有餘於為浩者¶以保身益其不足於為良者以
居業則雖在良伯¶仲叔季之間其誰敢不與使其不幸
而不偶充其¶志猶足以獨善若原憲之藜藿可貧而不
可病其<md:KR4d0105_SBCK_035-12a>¶與為伯仲叔季將在孔子弟子之列豈特不為
浩¶雖良亦可不為也季良父勉之¶
　　　袁疇字耕道序¶
開封袁君名疇字耕道疇自名耕道其交字之也¶記曰
<pb:KR4d0105_WYG_035-12b>
人情者聖王之田也而傳曰人情甚不美妻¶子具而孝
衰於親爵禄具而忠衰於君名譽足而¶信衰於交夫人
情之可惡如此年運而往每具而¶輒衰聖王何取於田
哉夫以堯之水至於方割懐¶山而襄陵非禹則土皆不
粒也然謂土實不粒則<md:KR4d0105_SBCK_035-12b>¶不可以禹所堙之餘龍蛇虎豹
始驅似不可人而¶有稷焉教民以藝之則粒矣山澤原
衍地有剛鹵¶肥确不同而斲耜揉耒火耕而水耨農無
不可為¶人情亦有賢不肖邪正異趣而追琢學問求其
<pb:KR4d0105_WYG_035-13a>
放¶心聖王亦無不可治盖不為不治則如堯方割未¶乂
之初為而治之則如稷播殖之後是乃聖王之¶所以取
乎此者也人情無禮則荒故修禮所以耕¶之此學之始
也義欲列敵度宜譬穀有九種視地¶力故陳義所以種
之學欲閑邪存誠譬惡莠恐其<md:KR4d0105_SBCK_035-13a>¶亂苗故講學所以耨之
君子仁以居體仁譬則積¶而充也故本仁所以聚之樂
以治心樂譬則飽而¶嬉也故播樂所以安之禮義仁樂
四者人情之田¶具而學其中耨欲數數者然也此記之
<pb:KR4d0105_WYG_035-13b>
説聖王之¶所以田人情者盡矣揚子曰耕道而得道獵
徳而¶得徳夫耕道而不得道安取於耕道故君子以謂¶
治國不以禮猶無耜而耕至於安之以樂而不達¶之以
順猶食而弗肥也此學之終也然則耕道其¶務始於禮
乎非忠信不可以學禮非强有力不可<md:KR4d0105_SBCK_035-13b>¶以行禮譬農必
朴忠信之類也必勤苦强有力之¶類也壤土之民怠恃
其地之良而弗强也瘠土之¶民勞憂其田之下而自力
也故瘠之獲常倍於壤¶而田父之尤其子以得壤為不
<pb:KR4d0105_WYG_035-14a>
幸迺若耕道才良¶而志修又博之以文地與力皆美矣
耕道既識此¶而疾驅田己之田而食己之力嵗晚而功
休既飽¶而嬉倚户以永歌不已樂哉而世方有捨其田
而¶芸人之田者亦晨夜不暇息霜雪皸瘃觸隆曦而¶汗
得不償勤至於終年號寒而啼飢所求於田者<md:KR4d0105_SBCK_035-14a>¶外也耕
道反之詩曰自今以始嵗其有君子有穀¶詒孫子于胥
樂兮(司馬遷之父名談其書趙談云同子驂椉諱其/父也名譽足而¶信衰於交交字¶諱先子昜之)
　　　李去病字仲霍序
<pb:KR4d0105_WYG_035-14b>
世治則國無所用將身安則家無所事醫用將與¶醫皆
不得已而術之所不願出也然所貴乎人者¶生則能為
人禦葘而捍患使人賴其徳而已食其¶功雖不得已亦
不可一日而無二術之類也賊奸¶不作則太平可千載
癙憂莫襲則正氣能百年故<md:KR4d0105_SBCK_035-14b>¶五兵之家五藥之施如禹
之行水水不為敗則禹¶功無所試至其敗而為之亦行
其所無事則已矣¶自非聖人孰能探不形而治未病病
則能以術去¶之聖之次也盖昔善將如漢霍侯其言曰
<pb:KR4d0105_WYG_035-15a>
匈奴未¶絶無以家為其以去病自名或者義取諸此而
緡¶城李君慕焉則摭其名以名余因以仲霍字之仲¶霍
知書且多藝少從鄉貢顧嘗好醫以其所聞於¶儒者禮
樂有盈減剛柔有損益術斯而往知五行¶六氣之動以
節中而屢移故醫特勝然霍侯用之<md:KR4d0105_SBCK_035-15a>¶大仲霍用之小事
必與時並而名必與功偕遇不¶遇勢異則前後之相望
與才之長短未可以陵節¶議而原其初皆欲為人禦葘
而捍患使人賴其徳¶而後已食其功其志出於為物則
<pb:KR4d0105_WYG_035-15b>
同且秦醫和以¶&KR2698;知國抑有人焉載所聞於儒者自道
出於為技¶而託之技以伯仲於霍之流未可曰若是班
也然¶霍侯無學術以材自喜貪其功不已太至則病内¶
而偕美仲霍誠能反其道揆生之理無偏而不起¶病去
則已可以進榖米弗已則亦末解而本俱弊<md:KR4d0105_SBCK_035-15b>¶是謂醫紀
所聞於儒之内也仲霍識之崇寧四年¶六月日序¶
　　　錢舉字少周序¶
吳越武肅王之裔孫錢君名燾字景貺夢神語之¶曰昜
<pb:KR4d0105_WYG_035-16a>
之則利進取迺更名曰舉補之曰學以為己¶非進取具
而求舉以為養也夫求舉以為養此人¶之舉非自舉其
舉也人之舉士為知己者用也自¶舉其舉不患莫己知
求為可知也昔左雄薦周舉¶又薦馮直直以臧得罪舉
以此劾奏雄雄悦曰宣<md:KR4d0105_SBCK_035-16a>¶光奏吾是韓厥之舉也人之舉
若左雄之知人者¶可也自舉其舉若周舉之報己知者
可也則主與¶客皆免矣而錢君年志方盛慕義無窮從
補之游¶五年趣操如一不見補之異也故補之因其更
<pb:KR4d0105_WYG_035-16b>
名¶為改字曰少周少周今惟少於周也老將似之¶
　　　王勳字重民序¶
進士太原王勳文學志意在場屋前輩間或字曰¶子功
余改之曰重民盖言王功曰勳而其事則民¶為重也重
民曰請極其義余曰周官所記列於今<md:KR4d0105_SBCK_035-16b>¶學官重民能習
之雖然嘗試以所學於孟子者為¶重民言而重民擇焉
學之為王者事一也而古者¶取於王之事近後世託於
王之説逺故不同盖孟¶子嘗曰保民而王至其言王道
<pb:KR4d0105_WYG_035-17a>
之始則特在於使¶民養生喪死無憾之間然而不王者
未之有此取¶於王之事而近者也王莫先於仁義而為
莊子之¶言者曰仁義先王之蘧廬止可以一宿事之破
䃣¶而後有舞仁義者不能救也此託於王之説而逺¶者
也夫昔之所病儒者一師而俗異今為孟子又<md:KR4d0105_SBCK_035-17a>¶為莊子
是二師也夫安得不離近昜言逺難知則¶亦無惑乎士
之皆託於逺以趨同而自誣不悔也¶自荀子不好孟子
又非之然其言曰道不過三代¶法不貳後王過則蕩貳
<pb:KR4d0105_WYG_035-17b>
則不雅此兩君子者惟一¶師故不異而莊子而又甚焉
曰藐姑射之山有神¶人其塵垢穅秕猶將陶鑄堯舜故
後生簧鼓讀論¶語未半紙而爭言堯舜之上皆洋洋滿
意夫堯舜¶且不足道而王何足言王何足言而民亦安
有哉¶以往事論之彼衞鞅安知王不知對孝公談何等<md:KR4d0105_SBCK_035-17b>¶而孝公時時睡不應顧出而自矜大者曰其志弗¶開悟
矣欺哉願重民反之抑夫子聖人所重民食¶喪祭聖人
固為王不為霸豈以是為土苴而先之¶乎故王功曰勳
<pb:KR4d0105_WYG_035-18a>
民功曰庸而要聖人之所重者言¶之勳必自庸積此余
所以字重民之意也道有終¶始之序故昔之學射者不
學射先學視學御者不¶學御先學趨夫論政於不饑不
寒之間而計功於¶無思無為之際可謂知所先後矣抑
重民博習彊¶記其文詞浩浩非七八月之間雨集而盈
者其必<md:KR4d0105_SBCK_035-18a>¶決而注之海於從政乎何有而士或以其所趨
愈¶鈍而笑之余亦所趨愈鈍者然譬夫入室必自門¶始
不可以躁也若夫子之牆數仞不得其門而入¶有人焉
<pb:KR4d0105_WYG_035-18b>
適立于巷驟而語其中百官倉廩室家之¶美不疑而大
夸曰如此匪穿窬斯誕已其可哉大¶觀二年十二月序¶
　　　李相如字師藺序¶
司馬子慕藺相如之為人故以其名自名藺相如¶面叱
秦王退讓廉頗名重太山使强秦不敢加兵<md:KR4d0105_SBCK_035-18b>¶於趙以兩
人在也吾甥李子慕昔人以相如名願¶吾甥文采如司
馬子忠孝節義凜凜似藺君因以¶師藺字之¶
　　　送李文老序
<pb:KR4d0105_WYG_035-19a>
皋陶為理或曰其後有食木子得全於伊侯之墟¶者氏
轉而為李皋陶事帝其言為謨非如後世刀¶筆吏舎曰
徽纆榜箠則無以伸其喙也指李為姓¶者按唐宗室世
系亦皋陶後其五千言與昜合下¶至斯事荀卿言秦逐
客非是書異甚小篆有益古<md:KR4d0105_SBCK_035-19a>¶訓漢廣與陵顯膺固漢末
有盛名言辭抑末也唐¶白賀為歌詩竒怪翺又通儒學
韓愈非文士伍然¶其姓蕃天下由晉魏而来王侯將相
有大功業者¶尤衆以其顯也夫人而能言之而濟隂之
<pb:KR4d0105_WYG_035-19b>
李亦唐¶来宗室後始余未冠則與文老之諸父游今舎
人¶公大夫公里中賢兄弟文老學問言辭有家法非¶如
場屋餘子惟其所以應有司者是知乃古學過¶焉而不
視愧皋陶之意者比也自余卜緡居凡幼¶與游白首不
改者十一二且其術不利人人所戒<md:KR4d0105_SBCK_035-19b>¶也而文老獨數過
之不惟不戒又悦焉余意文老¶年少氣豪輕外累殆意
同則悦不知其他不然以¶其諸父厚余故文老亦慕余
其可也抑余嘗以謂¶大樸必為器博長才則數化譬璧
<pb:KR4d0105_WYG_035-20a>
盈尺以作鎮冒¶琥璜無不可而工目之當琢珮珥十數
然必不毁¶千章之木可棟可極而匠謂之此足為枅欂
百然¶必不斷何則知其質之棄於狹小可惜也而物有¶
反此者侏儒與人肩隨跂而跳適及人肘歉其庳¶也則
寧去之異塗布武鳶盡其力從禽不及隼悵<md:KR4d0105_SBCK_035-20a>¶其逺也則
背而翔飢坐待鼠非以其力不足故畫¶也然則人徒見
文老以其應有司者躐先同學取¶首送抑文老自期不
在珮珥枅欂之間盖世有貸¶子錢賈為人取贏而已分
<pb:KR4d0105_WYG_035-20b>
少者此拙於市盖所謂¶未有府庫財非其財者也文老
其益務博學於文¶如藥肆平時儲百物凡神農所名可
用以活人者¶闕一不可使夫一日来市者求玉泉五芝
丹砂空¶青此亦在求羊藿豕苓敗龜枯螾此亦在要人
之¶市我者可一二數我之應人者如山藪不盡夫豈<md:KR4d0105_SBCK_035-20b>¶但
躐先同學取首送如是而已哉盖孟子論一鄉¶之善士
與天下之善士其所成就者異由其學有¶小大文老勉
之
<pb:KR4d0105_WYG_035-21a>
　　　送醫李寅序¶
余應舉時見王荆公書一事云妙應大師智緣診¶父之
脈知其子禍福翰林王承㫖禹玉疑古無有¶緣曰秦醫
和診晉侯之脈而知其良臣將死良臣¶之命乃見於晉
侯之脈診父知子又何足怪乎余¶聞其語三十七年而
未見其人也晚遇李君景陽<md:KR4d0105_SBCK_035-21a>¶於緡景陽儒服而来以醫
自名能讀黄帝歧伯金¶匱玉函之書剖析其精義如指
諸掌又旁出入月¶令陰陽諸書論物之方生方死或損
<pb:KR4d0105_WYG_035-21b>
而益或益而¶損見㣲而知著觀表而得裏衮衮不可窮
余聴而¶説之味其言盖有妙應之術而不自名曰吾業
不¶在是也昔唐韓愈銘憲宗時侍御史李虚中深於¶五
行書以人之始生年月日所直日辰支干相生¶勝衰死
相王斟酌推人夀夭貴賤百不失一其説¶汪洋奥義闗
節開解星官歴翁莫能與之較得失<md:KR4d0105_SBCK_035-21b>¶虚中之術盖至今
猶傳也夫播五行於四時見於¶經若有機焉萬物皆出
入於此而不可逃以其溥¶博而加物兼得之者擿抉而
<pb:KR4d0105_WYG_035-22a>
言猶足以知人禍福¶如此今脈吾之臂以吾腹中之五
行猶之日辰支¶干亦相生勝衰死相王又㕘兩之以竅
藏之變動¶在尺寸闗部間顧第弗深考睨而視之何為
而不¶可以知吾之得失吉凶如虚中之索於外哉以是¶
知景陽猶藏其學而未言也滋可賢已景陽名寅¶齊人<md:KR4d0105_SBCK_035-22a>¶　　　送劉公權序¶
田文好客殫邑之入以食客日不足然文廢客亦¶稍稍
去文恨之或曰君不見夫趨市者乎平旦側¶肩爭門而
<pb:KR4d0105_WYG_035-22b>
入日暮之後掉臂而不顧非好朝而惡¶暮所求物忘其
中余蚤為流輩所推雖無邑入以¶奉客而客從余游亦
不厭嘗守三郡所薦士數十¶人得罪而歸坐田里七年
客以書来或過之者纔¶三人所舎逺城郭陸無以同居
水無與佐刺舟然¶余每誦或者語亦無意於客也而開
封劉君公權<md:KR4d0105_SBCK_035-22b>¶無平日舊乃惠然數過余寒不以坐無氊
而辭饑¶不以麥飯蔥葉菲而不臭也田野無酒徒劉君
又¶飲酒温克故余與之游如平日客或劇飲大歡無¶疵
<pb:KR4d0105_WYG_035-23a>
吝或偶坐終日不相語唯而出亦忘吾憂而劉¶君又朅
然去余為之恨恨劉君世戚里將種然喜¶從士大夫游
問其舊所與厚往往當世知名士或¶在朝廷尊顯或斥
逐困畏劉君不以富貴貧賤變¶交情足以愧翟廷尉門
外客百輩其義固近時士¶所希得吾知劉君將有聞於
吾人也故於其來别<md:KR4d0105_SBCK_035-23a>¶以是言贈之¶
　　　送段康侯序¶
故人什邡段君康侯得官桐廬當具舟補之曰頃¶至新
<pb:KR4d0105_WYG_035-23b>
城與桐廬相望七里瀨嚴陵釣磯佳處也康¶侯曰然陵
與光武臥以足加腹報司徒霸書纔二¶十四字使者嫌
少而誚以買菜求益不與也亦髙¶矣補之曰士無窮達
論歸潔其身惟伯夷伊尹栁¶下惠可信餘子或逺或近
皆累於名陵如道足乎¶己無求於世招之不至可也至
而不仕亦可也何<md:KR4d0105_SBCK_035-23b>¶必明人以天子三公皆舊故而恃放
驁以自尊陵¶操誠高亦近名者莊子曰枯槁之士宿名
枯槁自¶命宿道可也宿名非也康侯曰然補之曰古惟
<pb:KR4d0105_WYG_035-24a>
兩¶士近不累於名者其一士猶恨其自言也康侯曰¶何
耶補之曰晉文公賞從亡者介之推不言禄禄¶亦不及
將入綿上山中其母曰亦使知之之推曰¶言身之文也
身將隠矣何以文為若之推可謂不¶累於名矣漢韓康
賣藥長安市不二價有女子從¶康買藥康守價不移女
子曰君是韓伯休耶乃不<md:KR4d0105_SBCK_035-24a>¶二價康曰我本避名今女子
皆知有我何用藥為¶乃入霸陵山中康避名誠是也恐
人識之黙去焉¶可也何必曉疑者以吾果韓康故曰猶
<pb:KR4d0105_WYG_035-24b>
恨其自言¶也然此兩士皆勝陵陵夸世主是顯也非隠
也夫¶陵何足髙光武以萬乗不忘舊故下匹夫乃足髙¶
康侯曰然補之因復曰今康侯兒童勤苦學問數¶以文
詞與計偕有司不識卒遺之守經知古廉潔¶不阿白首
栖栖以其妻孥跋山浮江數千里康侯¶不以人不知愠
見人呼我愚則我亦愚以方前兩<md:KR4d0105_SBCK_035-24b>¶士者不累於名不更
近乎豈其必若嚴陵夸乃足¶髙雖然士生一世取不愧
怍髙與卑或勢所遇不¶足道桐廬佳山水多秀民康侯
<pb:KR4d0105_WYG_035-25a>
官餘暇與其邑子¶田野逸士言而時察之得無物色有
如陵枯槁自¶喜者猶持竿其瀨中¶
　
　
　
　
　
　
<pb:KR4d0105_WYG_035-25b>
　
　
　
　
　
　
　
　雞肋集巻三十五<md:KR4d0105_SBCK_035-25a>¶<md:KR4d0105_SBCK_036-1a>¶
<pb:KR4d0105_WYG_036-1a>
欽定四庫全書
　雞肋集巻三十六目¶録
