# -*- mode: mandoku-view; -*-
#+TITLE: 濟北晁先生雞肋集
#+DATE: 2015-09-11 10:03:37.950370
#+PROPERTY: ID KR4d0105
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0551-040雞肋集-卷第四十.
<pb:KR4d0105_SBCK_040-1a>¶
濟北晁先生雞肋集目錄¶
　第四十卷¶
　　雜論¶
　　　春秋左氏傳雜論二十五篇¶
<pb:KR4d0105_SBCK_040-1b>¶
¶
濟北晁先生雞肋集目錄(終)¶
<pb:KR4d0105_SBCK_040-2a>¶
濟北晁先生雞肋集巻第四十¶
　　春秋左氏傳雜論¶
秋七月天王使宰咺來歸惠公仲子之賵緩且子¶
氏未薨故名(云/云)贈死不及尸弔生不及哀豫凶¶
事非禮也(注惠公葬在春秋前故曰/緩也子氏仲子薨在二年)¶
　　右隱元年周政衰禮廢歸惠公之賵於葬後¶
　　宜有之也而子氏未薨無故而幷歸賵此爲¶
　　難知抑侮耶詛耶它國赴告之不一而誤耶¶
　　求周之所以然者而莫得而人情無容如此¶
<pb:KR4d0105_SBCK_040-2b>¶
　　也侮詛則周之不君甚矣言豫凶事非也誤¶
　　則周之無政極矣言豫凶事亦非也不君無¶
　　政則又何暇論禮與非禮之間哉言非禮亦¶
　　非也葢此元年七月也而子氏以二年十二¶
　　月薨相去不遠杜氏以長歷推經或言日誤¶
　　或言日月必有誤者不一安知非策牘脫亂¶
　　而傳忘夏五之疑杜又信傳而不核其然歟¶
鄭武公莊公爲平王卿士王貳于虢鄭伯怨王王¶
曰無之故周鄭交質君子曰信不由中質無益也¶
<pb:KR4d0105_SBCK_040-3a>¶
又曰君子結二國之信行之以禮又焉用質¶
　　右隱三年周衰徒以虛器位諸侯上而周又¶
　　最弱質固宜也然王而與鄭質鄭也而質王¶
　　則無王與不臣未有甚於此時者如先君子¶
　　之論則宜曰王不當取諸侯質諸侯固不可¶
　　以質王可矣而曰信不由中質無益也又曰¶
　　君子結二國之信行之以禮又焉用質是周¶
　　鄭敵也非先君子之言也¶
庚午鄭師入郜辛未歸于我庚辰鄭師入防辛巳¶
<pb:KR4d0105_SBCK_040-3b>¶
歸于我君子謂鄭莊公於是乎可謂正矣以王命¶
討不庭不貪其土以勞王爵正之體也¶
　　右隱十年經書夏翬帥師會齊人鄭人伐宋¶
　　公敗宋師於苦辛未取郜辛巳取防杜預云¶
　　齊鄭後期而傳言鄭入郜入防葢鄭後至而¶
　　得邑歸功于魯魯受而不辤故書取也按十¶
　　一年公及齊侯鄭伯入許齊侯以許讓公公¶
　　曰君謂許不恭故從君討之許旣伏其罪矣¶
　　雖君有命寡人不敢預聞廼與鄭人鄭伯使¶
<pb:KR4d0105_SBCK_040-4a>¶
　　許大夫奉許叔以居許東偏曰其敢以許自¶
　　爲功乎是魯與齊鄭連伐宋伐許而同勝之¶
　　齊皆不取魯取宋邑而讓許土鄭以宋邑歸¶
　　魯而得許不有也鄭莊公爲有禮且正宜矣¶
　　隱公賢君也知讓許土而不嫌於取郜防豈¶
　　其心哉葢許國也郜防邑也人情於大者則¶
　　不敢貪而辤小者則昜而受故三國有功而¶
　　魯獨失惜哉¶
周公欲弑莊王而立王子克辛伯告王遂與王殺¶
<pb:KR4d0105_SBCK_040-4b>¶
¶
周公黑肩王子克奔燕初子儀有寵於桓王桓王¶
屬諸周公辛伯諫曰竝后匹嫡兩政耦國亂之夲¶
也周公弗從故及¶
　　右&KR0074;十八年周公黑肩欲弑莊王而立其弟¶
　　克辛伯告王而殺之元惡得戮義無可悔而¶
　　傳廼以謂辛伯嘗陳四者以諫周公弗從故¶
　　及於難夫使子儀作亂以累周公周公無辠¶
　　而及禍如是言之可也周公爲惡而自禍豈¶
　　但前弗從諫之咎傳意非也¶
<pb:KR4d0105_SBCK_040-5a>¶
十一年鄭昭公之敗北戎也(大子/怱)齊人將妻之昭¶
公辭祭仲曰必取之君多内寵子無大援將不立¶
三公子皆君也(子突子亹子/儀母皆寵)弗從昭公立宋莊公¶
誘祭仲而執之曰不立突將死亦執厲公(子/突)而求¶
賂焉祭仲與宋人盟以厲公歸而立之昭公奔衛¶
厲公立又十五年祭仲專鄭伯患之使其壻雍糾¶
殺之祭仲殺雍糾厲公出奔蔡昭公入又十七年¶
高渠彌弑昭公而立公子亹又十八年齊人殺子¶
亹而轘高渠彌祭仲逆鄭子于陳而立之是行也¶
<pb:KR4d0105_SBCK_040-5b>¶
祭仲知之故稱疾不往人曰祭仲以知免仲曰信¶
也¶
　　右&KR0074;十一年十五年十七年十八年傳趙穿¶
　　弑君而春秋書趙盾弑其君爲兦不出境返¶
　　不討賊而仲尼善盾以其爲法受屈也祭仲¶
　　立昭公又廢之立厲公又逐之至高渠彌弑¶
　　昭公而立公子亹又假手於齊而殺之復立¶
　　子儀人臣而改立君者四然而春秋不書其¶
　　罪當時稱以知免何耶盾之力足以全靈公¶
<pb:KR4d0105_SBCK_040-6a>¶
　　而靈公欲殺盾不獲而見弑弑非盾爲而事¶
　　由盾起故盾被惡名而不辤若祭仲自昭公¶
　　之未立也固已諫其受齊㛰知有後日之禍¶
　　也昭公不從而及此其廢昭而立厲又非己¶
　　志宋實劫之若曰喪君有君社稷無隕多矣¶
　　是仲之心也至高渠彌立子亹齊人將誘而¶
　　殺之仲雖知之而不往同其難則仲與子亹¶
　　無君臣之分然也不然則衛州吁旣簒立爲¶
　　君矣石碏亦安得使陳人幷石厚殺之哉石¶
<pb:KR4d0105_SBCK_040-6b>¶
　　厚之黨於州吁猶高渠彌之黨於子亹也石¶
　　碏敎陳殺二人尚無罪則齊人自誘二人殺¶
　　之祭仲安得而預其難哉晏平仲亦曰君爲¶
　　社稷兦則兦之爲社稷死則死之若爲已死¶
　　而爲已兦非其親昵誰敢任之祭仲石碏晏¶
　　平仲昜地則皆然人謂其以知免而仲曰信¶
　　也者知其不可辯而可受也公羊以祭仲廢¶
　　君爲行權而范寗非之曰是神器可得而窺¶
　　也夫鄭之亂非一人之力可爲也祭仲固前¶
<pb:KR4d0105_SBCK_040-7a>¶
　　言之矣宋旣劫之非其死所而三公子又自¶
　　爭立以及於難祭仲何罪乎卒之逆子儀於¶
　　陳而立之以存鄭者祭仲也則其夲心可見¶
　　矣馮道在五代時歴事異姓而不預其難惟¶
　　其草昧力相簒奪道以爲不足死而勢不得¶
　　去故昜世更主依違而獨全而世不加惡於¶
　　道或恕而許之至稱其明哲保身其庶㡬乎¶
　　祭仲之以免者非耶然則要極而言之何如¶
　　曰君子遭此爲不幸¶
<pb:KR4d0105_SBCK_040-7b>¶
¶
晉&KR0074;莊之族偪獻公患之士蔿曰去富子則羣公¶
子可謀也已公曰爾試其事士蔿與羣公子謀譛¶
富子而去之(富彊/者)又與羣公子謀使殺游氏之二¶
子士蔿告晉侯曰可矣不過二年君必無患晉侯¶
圍聚盡殺羣公子¶
　　右莊二十三年二十四年二十五年士蔿對¶
　　伐虢事言禮樂慈愛戰所畜也夫民讓事樂¶
　　和愛親哀喪而後可用也何其賢哉賢者而¶
　　謀人之國則必以其道若患公族之偪則有¶
<pb:KR4d0105_SBCK_040-8a>¶
　　道以裁之矣而無故敎其君以滅宗黨戚支¶
　　傷夲如是以爲彊宫室耶實弱之矣獻公知¶
　　患其族而不知患其子身死而諸子爭立禍¶
　　流晉邦申生縊夷吾重耳奔而奚齊卓子其¶
　　愛子也皆爲世大戮葢其事好還也非天啓¶
　　文公晉其可望血食哉來俊臣輩敎武后誅¶
　　唐宗室而后亦不自戕武氏黨故士蔿之罪¶
　　深於後人¶
虢公敗犬戎于渭汭舟之僑曰無德而祿殃也殃¶
<pb:KR4d0105_SBCK_040-8b>¶
¶
將至矣遂奔晉¶
　　右閔二年孟子論出則無敵國外患者國恒¶
　　兦而呉起亦言數勝以兦者衆善哉舟之僑¶
　　之觀國於其得志焉而憂之可謂知矣¶
晉侯使士蔿為二公子築蒲與屈不慎寘薪焉公¶
使讓之對曰冦讐之保又何愼焉(云/云)退而賦曰¶
狐裘尨茸一國三公吾誰適從¶
　　右僖五年士蔿始勸晉侯去桓莊之族羣公¶
　　子皆無罪而以爲戮晉公室已弱矣晉侯惑¶
<pb:KR4d0105_SBCK_040-9a>¶
　　驪姫欲去申生夷吾重耳故爲二公子築蒲¶
　　與屈士蔿賢乎當諫其君無疏諸子自啓禍¶
　　不然知三年知將尋師焉則無築可也築而¶
　　不愼坐觀晉隙若非己任者而退有後言以¶
　　謂一國三公夫晉之寵者不惟奚齊卓子乎¶
　　而二公子何預爲臣不忠慢君誤國其罪大¶
　　矣惡後之人昵其浮詞而不要其𠂻故辯之¶
夏㑹于葵丘尋盟且修好禮也王使宰孔賜齊侯¶
胙(云/云)下拜登受秋齊侯盟諸侯于葵丘曰凡我¶
<pb:KR4d0105_SBCK_040-9b>¶
同盟之人旣盟之後言歸于好宰孔先歸遇晉侯¶
曰可無㑹也齊侯不務德而勤逺略(云/云)¶
　　右僖九年葵丘之㑹天子初使賜胙齊方霸¶
　　諸侯未有大失而宰孔徒以其勤逺略知終¶
　　在亂遽勸晉侯以無㑹其智遠矣¶
初獻公使荀息傅奚齊公疾召之曰以是藐諸孤¶
辱在大夫其若之何稽首而對曰臣竭其股肱之¶
力加之以忠貞其濟君之靈也不濟則以死繼之¶
(云/云)及里克將殺奚齊先告荀息曰三怨將作秦¶
<pb:KR4d0105_SBCK_040-10a>¶
晉輔之子將何如曰將死之里克曰無益也曰吾¶
與先君言矣不可以貣能欲復言而愛身乎¶
　　右僖九年獻公嬖驪姬殺太子逐羣公子晉¶
　　事可知卒欲驪之子以屬荀息荀息賢乎公¶
　　子有當立者矣盍姑勸之以與所當立不然¶
　　辤勿傅以直匡君可矣傅非所立而許之死¶
　　非也而又終欲以復言爲忠孔子曰信近於¶
　　義言可復也然則不義以爲信雖孔子猶不¶
　　復也陳平亦嘗許吕后以王諸吕無不可者¶
<pb:KR4d0105_SBCK_040-10b>¶
　　王陵駭怒而詰之而平不盡語以其心也及¶
　　産祿已王乃與周勃舉兵而誅之後世不曰¶
　　陳平無信以謂信不近於義也夫必以安劉¶
　　氏爲忠則不以不忠於吕氏爲不信也忠所¶
　　在義也義所在信也雖然陳平何足言哉智¶
　　足以及之而已嗚呼曾謂荀息不如陳平乎¶
初甘昭公有寵於惠后(王子/帯也)惠后將立之未及而¶
卒頽叔桃子奉大叔以狄師攻王王御士將禦之¶
王曰先后其謂我何寧使諸侯圖之王遂出及坎¶
<pb:KR4d0105_SBCK_040-11a>¶
欿國人納之狄師伐周大敗周師王出適鄭處于¶
汜秦晉納王王入于王城取大叔于溫殺之¶
　　右僖二十四年襄王辟母弟之難棄王城而¶
　　處于汜曰寧使諸侯圖之卒用秦晉得入而¶
　　後殺帶襄王之於待其親者亦足矣晉惠公¶
　　之立雖非國人意而惠公卒懷公立重耳未¶
　　入也入而殺懷公則遽矣諸侯之欲納重耳¶
　　皆是也盍亦使諸侯圖之不可哉文公於是¶
　　有愧於襄王矣唐太宗亦與建成爭立太宗¶
<pb:KR4d0105_SBCK_040-11b>¶
　　始造唐者也雖欲不有天下天下其捨諸難¶
　　起而避其兄天下猶當求我而不置何至援¶
　　弓矢𢦤骨肉乎然則周之所以益弱而愈存¶
　　雖文武之澤未竭亦其子孫義有以持之也¶
晉侯入曹令無入僖負覊之宫而免其族報施也¶
魏犫顚頡怒曰勞之不圖報於何有(二子各有/從亡之功)爇¶
僖負羈氏魏犫傷於胷公欲殺之而愛其材使問¶
且視之病將殺之魏犫束胷見使者曰以君之靈¶
不有寧也(云/云)乃舍之殺顚頡以狥于師¶
<pb:KR4d0105_SBCK_040-12a>¶
　　右僖二十八年犫頡犯君命驕己功爇无罪¶
　　快心忿亂莫大焉刑皆無赦者也晉侯誠愛¶
　　犫之材耶則不以不病故生而病則重躋之¶
　　死也曰病將殺之此何理哉頡之材則又未¶
　　知其孰與犫也其不及犫乎則自其材之分¶
　　於取死何增損哉罪鈞而材異舍一而𢦤一¶
　　恩威胥失矣是役也祁瞞奸命舟之僑先㱕¶
　　皆殺之傳曰君子謂文公其能刑矣三罪而¶
　　民服葢言瞞僑與頡也夫殺瞞與僑自軍政¶
<pb:KR4d0105_SBCK_040-12b>¶
¶
　　之常而至殺頡則刑固已不平矣何所示民¶
　　而民服哉傳之失誣非君子之意也¶
晉侯有疾曹伯之豎侯獳貨筮史使曰以曹爲解¶
齊桓公爲㑹而封異姓(邢/衛)今君爲㑹而滅同姓非¶
禮也與衛偕命而不與皆復非信也同罪異罰非¶
刑也公說復曹¶
　　右僖二十八年貨史而託神欺也利在復國¶
　　忠也事順而辭恭禮也行一欺而二善得侯¶
　　獳有焉淮南王書曰子貢詐而全魯詐不可¶
<pb:KR4d0105_SBCK_040-13a>¶
　　以爲恆&KR0076;高誕而存鄭誕不可以爲常夫道¶
　　不可遵而功有難廢故二子所以全存二國¶
　　之名至今語曰屈寸而伸尺君子爲之小枉¶
　　而大直聖人行之也¶
晉師圍戚六月戊戌取之獲孫昭子衛人使告于¶
陳陳共公曰更伐之我辭之衛孔達帥師伐晉君¶
子以爲古古者越國而謀¶
　　右文元年是役也晉襄公伐衛先且居曰効¶
　　尤禍也請君朝王臣從師晉侯朝王于溫此¶
<pb:KR4d0105_SBCK_040-13b>¶
　　近于轉敗而爲功其舉得矣衛求救於陳陳¶
　　救之敎衛伐晉以示有餘慮勝而會可也而¶
　　傳言君子以爲古者越國而謀夫越國而謀¶
　　其舉固有可否不然凡鄰國以利交而權合¶
　　者皆古也可乎哉杜預尊傳於傳之失不直¶
　　攻之以爲合古之道而失今事霸主之禮故¶
　　國失其邑身見執辱衛之禍陳啓之也預之¶
　　言乃庶乎古¶
戰於殽也晉襄公縛秦囚使萊駒以戈斬之囚呼¶
<pb:KR4d0105_SBCK_040-14a>¶
萊駒失戈狼瞫取戈以斬囚禽之以從公椉遂以¶
爲右箕之役先軫黜之而立續簡伯狼瞫怒其友¶
曰盍死之瞫曰吾未獲死所(云/云)吾以勇求右無¶
勇而黜亦其所也謂上不我知黜而宜乃知我矣¶
子姑待之及彭衙旣陳以其屬馳秦師死焉晉師¶
從之大敗秦師君子謂狼瞫於是乎君子¶
　　右文二年瞫之失右也茍自謂黜而宜則亦¶
　　安之茍自謂黜而非宜則亦有君命矣先軫¶
　　何所受怨哉自以未獲死所而往馳秦師豈¶
<pb:KR4d0105_SBCK_040-14b>¶
　　死所也哉若恥无勇乎則挺然以身投兕虎¶
　　亦勇也是匹夫之剛也狼瞫而君子孰非君¶
　　子¶
晉人㱕孔達于衛以爲衛之良也故免之¶
　　右文四年此晉㐮公事也春秋之時諸侯以¶
　　彊幷弱得一士而可以弱一國人所貪而不¶
　　捨者也何有於良葢孔達嘗帥師伐晉不量¶
　　力而干霸主故衛不得已而執達以說晉而¶
　　襄公乃矜其國之良而捨之猶有文公之餘¶
<pb:KR4d0105_SBCK_040-15a>¶
　　烈賢哉¶
晉襄公卒靈公少晉人以難故欲立長君趙孟曰¶
立公子雍(云/云)賈季曰不如立公子樂(云/云)趙孟¶
使先蔑士㑹如秦逆公子雍賈季亦使召公子樂¶
于陳趙孟使殺諸郫¶
　　右文六年趙孟晉賢臣也立君國大事也己¶
　　爲政與大夫謀而賈季實干命不能討季而¶
　　止樂樂至而又殺之樂何罪哉徒曰旣不立¶
　　則雖欲无殺不可得慮後患可也然晉於是¶
<pb:KR4d0105_SBCK_040-15b>¶
¶
　　乎始衰矣¶
晉蒐于夷舍二軍使狐射姑將中軍趙盾佐之陽¶
處父至自溫改蒐于董昜中軍且謂趙盾能是以¶
上之宣子於是乎始爲國政(云/云)賈季怨陽子之¶
昜其班也而知其無援於晉也使續鞫居殺陽處¶
父(云/云)晉殺續簡伯賈季奔狄宣子使臾騈送其¶
帑¶
　　右文六年盾爲政晉始有政然而賈季專立¶
　　公子樂旣不討又擅殺陽父亦不討僅能㱕¶
<pb:KR4d0105_SBCK_040-16a>¶
　　罪續鞫居異哉夫陽處父以能上盾公也賈¶
　　季怨昜班而害處父私也盾自以不足當政¶
　　耶則去之茍無愧于公而季再逞私盾力不¶
　　足以禁又送其帑无政莫甚焉¶
秦康公送公子雍于晉曰文公之入也無衛故有¶
吕郤之難乃多與之徒(云/云)趙宣子與諸大夫皆¶
患穆嬴且畏偪乃背先蔑而立靈公以禦秦師¶
　　右文七年宣子始謀之不臧旣逆公子雍而¶
　　殺公子樂矣患穆嬴又背先蔑拒公子雍而¶
<pb:KR4d0105_SBCK_040-16b>¶
　　立靈公我則無信秦何所負哉不得已稱兵¶
　　而禦秦愧矣而尚以先人謂有奪人之心無¶
　　愧矣哉¶
仲殺惡及視而立宣公書曰子卒諱之也仲以君¶
命召惠伯其宰公冉務人止之曰入必死叔仲(惠/伯)¶
(也)曰死君命可也公冉務人曰若君命可死非君¶
命何聽弗聽乃入殺而埋之馬矢之中¶
　　右文十八年襄仲以敬嬴故殺適立庶攺仲¶
　　初不可是也旣立宣公而詐以子惡之命已¶
<pb:KR4d0105_SBCK_040-17a>¶
　　可以逃矣知非君命而以君命往死之可以¶
　　死可以無死死傷勇嗚呼惠伯¶
季文子如齊納賂以請㑹(注宣公篡立未列/於㑹故以賂請之)¶
　　右宣元年文子不納莒紀僕之逆陳義甚高¶
　　賢大夫也而襄仲弑君立君惠伯不避難而¶
　　往死行父不能死亦不能正也又以身往賂¶
　　齊而請㑹嗟乎不㡬所謂然則從之者歟¶
晉原縠宋華椒衛孔達曹人同盟于清丘曰恤病¶
討貳宋爲盟故伐陳衛人救之孔達曰先君有約¶
<pb:KR4d0105_SBCK_040-17b>¶
言焉若大國討我則死之(注衛成公與陳共公有/舊好故孔達背盟救陳)¶
晉以衛之救陳也討焉孔達曰茍利社稷請以我¶
說衛殺其大夫孔達¶
　　右宣十二年十三年十四年背盟以干大國¶
　　罪也然春秋時諸侯曰尋盟盟未必善善未¶
　　必信也背盟以干大國其罪小遵先君之約¶
　　不忘與國而救之知利社稷寧以死塞責其¶
　　忠大孔賢哉¶
齊師敗績逐之三周華不注韓厥夢子輿謂己曰¶
<pb:KR4d0105_SBCK_040-18a>¶
且辟左右故中御而從齊侯邴夏曰射其御者君¶
子也公曰謂之君子而射之非禮也(注齊侯不/知戎禮)射¶
其左越于車下射其右斃于車中將及華泉驂絓¶
於木而止¶
　　右成二年戰欲殺敵無問其人矣而頃公自¶
　　以不射其君子爲有禮用此敗執此與宋襄¶
　　公不鼓不成列不禽二毛同意¶
郤至三遇楚子之卒見楚子必下免胄而趨風楚¶
子使工尹襄問之以弓曰方事之殷也有韎韋之¶
<pb:KR4d0105_SBCK_040-18b>¶
跗注君子也識見不榖而趨無乃傷乎(云/云)爲事¶
之故敢肅使者(云/云)欒書怨郤至以其不從己而¶
敗楚師也欲廢之使楚公子茷告公曰此戰也郤¶
至實召寡君以東師之未至也與軍帥之不具也¶
曰此必敗吾因奉孫周以事君公告欒書書曰其¶
有焉不然豈其死之不恤而受敵使乎(云/云)長魚¶
矯以戈殺之尸諸朝¶
　　右成十六年十七年人臣無外交欲至事君¶
　　无貳而在桴鼓之列受楚王之問茍以爲禮¶
<pb:KR4d0105_SBCK_040-19a>¶
　　而忘義忘義安取禮故其後欒書之讒得入¶
　　夫爲禮而不圖終尚以貽禍而不足成名况¶
　　非禮也哉¶
晉范宣子來聘告將用師于鄭公享之宣子賦摽¶
有梅季武子曰誰敢哉賓將出武子賦彤弓宣子¶
曰城濮之役我先君文公獻功于衡雍受彤弓于襄¶
王以爲子孫藏匄也先君守官之嗣也敢不承命¶
君子以爲知禮¶
　　右襄八年晉霸業衰與楚爭鄭干戈日尋魯¶
<pb:KR4d0105_SBCK_040-19b>¶
¶
　　畏晉彊徒欲成晉志而嫁禍於鄭鄭何罪哉¶
　　武子賦彤弓以諛晉而宣子不度其君之德¶
　　不量其國之力而受之自以爲得可恥而不¶
　　足榮傳猶曰君子以爲知禮若魯無君子者¶
　　以爲知禮可也¶
濟北晁先生雞肋集巻第四十¶
